['Menüye Geç', 'Hakkında ', 'Bölümümüz', 'Misyon ve Vizyon', 'Bölüm Başkanının Mesajı', 'İletişim', 'Kadromuz ', 'Akademik Personel', 'ÖYP Kadrosu', 'Bursiyerler', 'Bölüm Yönetimi', 'Emekli Öğretim Üyelerimiz', 'Emekli İdari Personel', 'Eğitim ', 'Lisans  ', 'Dersler', '2020-2021 Bahar Yarıyılı Ders Programı', 'Staj', 'Bitirme Projeleri', 'Yandal', 'Değişim Programları', 'Erasmus+', 'Mevlana', 'Farabi', 'İstatistik Topluluğu', 'Lisansüstü  ', 'İstatistik Yüksek Lisans', 'Veri Bilimi Yüksek Lisans', 'Doktora', 'Araştırma ', 'Seminerler', 'Yayınlar', 'Konferanslar', 'Galeri', 'Mezunlar ', 'Mezunlarımızın Kariyer Yolculukları', 'Aday Öğrenciler', 'Bölüm Başkanının Mesajı', 'Dokuz Eylül Üniversitesi İstatistik Bölümü’ne Hoş Geldiniz.', 'Türkiye’nin dört bir yanından Ege’nin incisi güzel İzmir’imize gelen siz sevgili gençler,', 'İstatistik Bölüm Başkanı olarak sözlerime “Doğru adrestesiniz” diyerek başlamak istiyorum. İyi bir gözlemci iseniz, verilerle uğraşmak hoşunuza gidiyorsa, sorunlara pratik çözümler bulmaya gönüllü iseniz, sayılara ve hesaplama tekniklerine meraklıysanız “Doğru Adrestesiniz”.', 'Hepimiz günlük yaşamımız içerisinde pek çok kez “İstatistik” sözcüğünü kullanırız. (ekonomi, meteoroloji, sağlık, spor, tarım, nüfus istatistikleri vb.). Günlük yaşam içerisinde sadece sayısal bir ifade olarak kullanılan İstatistik, belirsizlik ortamında yol yol gösteren bir bilim dalıdır. Sayıları bir alfabe olarak düşünürsek; İstatistik, sayıların dilini anlamak ve onları doğru okuyabilmek için bir rehberdir. İstatistik bilimi, doğada ve toplumda meydana gelen olaylar bütününü daha iyi anlamak, endüstriyel problemlere bilimsel bakış açısıyla çözümler sunmak, araştırılan bütün üzerinde bazı genellemeler yapmak ve sonuçlara varmak için çeşitli yöntemler sunar.', 'Dokuz Eylül Üniversitesi İstatistik Bölümü olarak, her bir lisans ve lisansüstü öğrencimizin, İstatistik Bilimi’nin amaçlarını kavrayan, etik kurallar içerisinde uygulayan, iyi insan, iyi yurttaş ve iyi istatistikçi olması için çalışıyoruz.', 'Lisans programımız ile öğrencilerimize teorik ve uygulamalı istatistikte temel bilgiler ve istatistiksel düşünme yetisini kazandırmayı amaçlıyoruz. Pek çok alanda evrensel kaynakları rahatlıkla tarayabilmeleri için, öğrencilerimizin bir yıl boyunca İngilizce hazırlık eğitiminden geçmelerini sağlıyoruz. Bölümümüzde öğrencilerimizin iş dünyası ile iletişimde olmalarını ve teorinin yanında uygulama alanlarını da deneyimlemeleri için eğitim programımızda staj yapmayı ve bitirme projesi dersini zorunlu tutuyoruz. Öğrencilerimizi, disiplinler arası prensiplere uygun yetişmeleri için lisans düzeyinde Bilgisayar Bilimleri ve Matematik Bölümleri ile yan dal, Matematik Bölümü ile çift anadal programlarına dahil olmaları konusunda destekliyoruz.', 'Öğrenci odaklı ve toplum merkezli bir yapıya sahip olan Dokuz Eylül Üniversitesi İstatistik Bölümü, öğrencilerimizin mesleki gelişimine yön verme çabasının yanında, bölümümüzün çatısı altında kişisel gelişimlerine katkıda bulunarak güçlü bireyler olarak yetişmelerini misyon edinmiştir. Lisans öğrencilerimizin, ülkemizdeki ve Avrupa’daki farklı üniversitelerden, farklı kültürlerden yararlanmaları, mezun olduklarında tüm dünyada farklı iş olanakları olduğunu fark etmeleri için ERASMUS (yurtdışı) değişim programından, farklı bir üniversiteyi keşfetmeleri için FARABİ (yurtiçi), MEVLANA (yurtiçi ve yurtdışı) değişim programlarından faydalanmaları için teşvik ediyor ve yönlendiriyoruz.', 'Bilimin ve bilginin sürekli geliştiği günümüzde, İstatistik alanında uzmanlaşmak isteyen yetkin bilim insanları yetiştirmek amacıyla İstatistik Tezli Yüksek Lisans, İstatistik Doktora, İstatistik Bütünleşik Doktora ve Veri Bilimi Tezli/Tezsiz Yüksek Lisans programlarını yürütüyoruz.', 'DEU İstatistik Bölümü olarak, Başöğretmen Mustafa Kemal ATATÜRK’ün ilkelerinden ayrılmayan, bilimin aydınlattığı yolda yürüyen, eleştirel düşünen, sorgulayan, kendi öğrenimlerinden sorumlu, yaratıcı ve çalışma hayatına hazır bireyler olarak yetişmenize aracılık etmek istiyoruz.', 'İşte bu duygularla, sadece eğitiminiz boyunca değil hayatınız boyunca size önderlik edecek dört kavramdan söz etmek istiyorum.', 'Akıl, Bilim, Cesaret ve Çalışmak', 'Daima AKLINIZI kullanın…', 'Kesinlikle BİLİMİN ışığında yürüyün…', 'Hep CESUR olun…', 'Her zaman ÇALIŞKAN olun…', 'Prof.Dr. Esin FİRUZAN', 'Eylül, 2020', 'Dokuz Eylül Üniversitesi, Tınaztepe Kampüsü, Fen Fakültesi, İstatistik Bölümü, 35390 Buca/İZMİR.', 'Telefon:+90 (232) 301 85 10  E-mail: istatistik@deu.edu.tr']