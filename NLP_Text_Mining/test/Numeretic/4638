[' DEÜ', ' Debis', ' Web Kayıt', 'Menüye Geç', 'Anasayfa', 'Fakülte ', 'Tanıtım', 'Misyon ve Vizyon', 'Dekan’ın Mesajı', 'Yönetim', 'Fakülte Kurulu', 'Fakülte Yönetim Kurulu', 'Fakülte Dergisi', 'Sıkça Sorulan Sorular', 'Akademik ', 'Akademik Birimler', 'İlahiyat', 'İLİTAM', 'Yüksek Lisans', 'Doktora', 'Akademik Kadro', 'Temel İslam Bilimleri Bölümü', 'İslam Tarihi ve Sanatları Bölümü', 'Felsefe ve Din Bilimleri Bölümü', 'İdari Birimler ', 'İdari Birimler', 'Öğrenci İşleri', 'Öğrenci Danışma Hattı', 'Kütüphane', 'Katalog Tarama', 'Programlar ', 'ÖYP', 'Bologna', 'DEÜ Bologna Süreci', 'YÖK Bologna Süreci', 'Erasmus', 'İkili Anlaşmalar', 'Farabi', 'Farabi Protokolleri', 'Farabi Koordinatörleri', 'Sıkça Sorulan Sorular', 'Öğrenciler İçin', 'YAZ OKULU DUYURUSU 11.06.2021', '11-06-2021', 'DEĞERLİ ÖĞRENCİLERİMİZ,', 'Fakültemizde 2020-2021 döneminde YAZ OKULU açılmayacaktır.', 'Ancak, 2020-2021 Yaz Okulu döneminde Fakültemiz ', 'İLAHİYAT', ' ve ', 'İLİTAM', ' Programı öğrencileri aşağıda listelenen Fakültelerden (Fakültemizden onay almak kaydıyla) ders alabileceklerdir.', 'YAZ Okulunda en fazla 3 ders veya 12 kredi alınabilmektedir. (NOT:', 'İLİTAM Programı öğrencilerimiz üstten ders alamazlar. İlahiyat Programı öğrencilerinden alt sınıflara ait tüm derslerden başarılı olanlar bir üst sınıftan ders alabilir.)', 'Lütfen aşağıdaki listeleri inceleyiniz. ', 'Liste haricindeki yaz okulu programlarına yapılacak kayıtlar geçersiz sayılacaktır.', 'Aşağıdaki listelerden YAZ Okuluna kayıt yaptırmak istediğiniz Fakülte ve dersleri (en fazla üç adet) belirleyiniz.', 'Ekte yer alan dilekçeyi eksiksiz doldurup ', 'ilh.ogr.isl@deu.edu.tr', ' adresine 14.07.2021 tarihine kadar e-posta olarak gönderiniz.', 'Dilekçeniz öğrenci işleri birimimiz tarafından incelenecektir.', 'Uygun olan dilekçe sahipleri Fakültemiz internet sayfasında ilan edilecektir.', 'Fakültemizden onay almadan yaptığınız Yaz okulu kayıtları geçersiz sayılacaktır.', 'Öğrencilerimize önemle duyurulur.', 'İLAHİYAT PROGRAMI ', '2020-2021 ÖĞRETİM YILI YAZ OKULU ALINABİLECEK ÜNİVERSİTELER', 'ANKARA ÜNİVERSİTESİ (Devlet Üniversitesi)/İlahiyat Fakültesi/İlahiyat', 'BURSA ULUDAĞ ÜNİVERSİTESİ (Devlet Üniversitesi)/İlahiyat Fakültesi/İlahiyat', 'İSTANBUL 29 MAYIS ÜNİVERSİTESİ (Vakıf Üniversitesi)/İlahiyat Fakültesi/İlahiyat', 'İSTANBUL ÜNİVERSİTESİ (Devlet Üniversitesi)/İlahiyat Fakültesi/İlahiyat', 'KOCAELİ ÜNİVERSİTESİ (Devlet Üniversitesi)/İlahiyat Fakültesi/İlahiyat', 'MARMARA ÜNİVERSİTESİ (İSTANBUL) (Devlet Üniversitesi)/İlahiyat Fakültesi/İlahiyat', 'NECMETTİN ERBAKAN ÜNİVERSİTESİ (KONYA) (Devlet Üniversitesi)/Ahmet Keleşoğlu İlahiyat Fakültesi/İlahiyat', 'SAKARYA ÜNİVERSİTESİ (Devlet Üniversitesi)/İlahiyat Fakültesi/İlahiyat', 'DOKUZ EYLÜL ÜNİVERSİTESİ', 'YAZ ÖĞRETİMİ UYGULAMA ESASLARI', '(', 'Üniversite Senatosu’nun 30 Nisan 2013 tarih ve 413/14 sayılı kararı', ')', ' Amaç', ' Madde 1-', '(1) Yaz öğretimi, güz ve bahar yarıyılları dışında kalan, yaz ayları içerisinde, fakülte ve yüksekokul öğretim olanaklarının değerlendirilerek öğretim kapasitesini ve verimliliğini arttırmayı amaçlayan; öğrencilerin daha kısa sürede mezun olabilmelerine olanak sağlayan eğitim programıdır. Ancak, aynı öğretim yılına ait üçüncü bir yarıyıl değildir.', ' Dayanak', ' Madde 2-', '(1) Bu Esaslar, Dokuz Eylül Üniversitesi Ön Lisans ve Lisans Öğretim ve Sınav Yönetmeliği’nin 5 inci maddesinin ikinci fıkrasına dayanılarak hazırlanmıştır.', ' Tanımlar', ' MADDE 3-', '(1) Bu Uygulama Esaslarında geçen;', ' Birim: Üniversiteye bağlı fakülte ve yüksekokulu,', ' Yönetim Kurulu: İlgili birimin Yönetim Kurulunu ifade eder.', ' Akademik Takvim', ' Madde 4-', '(1)', '(Değişik: SK-21/01/2014-419/6)', 'Yaz öğretiminin akademik takvimi, bahar dönemi sonundaki bütünleme sınavlarının tamamlanmasından sonra başlayacak şekilde birimlerin önerisi üzerine Üniversite Senatosu’nda belirlenir.', ' Öğretim Süresi', ' Madde 5-', '(1) Yaz öğretiminin süresi 4 haftadan az 7 haftadan fazla olamaz. Bu süreye ara ve final sınavları da dâhildir. Yaz öğretiminde açılan her dersin toplam saati normal yarıyılındaki toplam ders saati kadardır.', ' Açılacak Derslerin Tespiti ve Derslere Kayıt', ' Madde 6-', '(1) Bağlı birimlerin öğretim programlarında yer alan tüm derslerin, verilmeleri gereken güz ve bahar yarıyıllarında bir kez açılması zorunludur. Bu derslerin açılması yaz öğretimi programına ertelenemez.', ' Madde 7-', '(1) Yaz öğretiminde bir dersin açılabilmesi için o derse kayıtlı öğrenci sayısı en az 20 olmalıdır. Bir derse kayıt yaptıran öğrenci sayısı 30 dan fazla ise Yönetim Kurulu kararı ile bu dersin paralel şubesi açılabilir. Zorunlu hallerde bu sayılar yönetim kurulunca azaltılabilir.', ' Madde 8-', '(1) Yaz öğretiminde açılacak dersler, dersi verecek öğretim elemanının ve bağlı birimlerin ilgili bölümünün olumlu görüşü üzerine birimin onayı ile belirlenir ve en geç bahar yarıyılı bütünleme sınav sonuçlarının ilanını izleyen hafta içinde ilgili birimlerde ilan edilir.', ' (2) Öğrenciler yaz öğretimi kayıt haftası içerisinde bu derslere kayıt yaptırırlar. Kayıt yaptıran öğrenci sayısına göre, dersin açılıp açılmayacağı hususunda 7 inci madde hükümleri saklıdır.', ' (3) İkinci öğretim yapılan bölümlerde/programlarda açılacak derslere örgün ve ikinci öğretim öğrencileri birlikte kayıt yaptırabilirler. Öğrenciler, farklı kodlu fakat aynı içerikli aynı kredi/saatli derslere Yönetim Kurulu Kararı ile kayıt yaptırabilirler.', ' ', 'Madde 9-(1) Yaz öğretiminde öğrenci, alt yarıyıllara ait hiç almadığı (Bitirme Projesi hariç), alıp da sınavına girme hakkı elde edemediği, alıp da başarısız kaldığı veya ağırlıklı genel not ortalamasını yükseltmek amacı ile daha önce başarılı olduğu dersleri alabilir.', ' (2) Alt yarıyıllara ait tüm derslerden başarılı olan öğrenciler üst yarıyıllara ait dersleri de yaz öğretiminde alabilirler.', ' Madde 10-(1)(Değişik: SK-15/05/2018-485/11)Yaz öğretiminde öğrenci en çok 3 (üç) ders alabilir.', ' (2) Hak donduran öğrenciler, haklarının saklı tutulduğu yarıyılların derslerini yaz öğretiminde alamazlar.', ' Madde 11-', '(1) Yaz öğretiminde açılan derslere kontenjan müsait olduğu takdirde diğer üniversitelerin öğrencileri kabul edilebilir.', ' (2)(Değişik: SK-16/04/2019-506/10)Dokuz Eylül Üniversitesi öğrencileri, Üniversitemiz bünyesinde yer alan diğer birimlerin ve diğer üniversitelerin yaz öğretimlerinden ders alabilmek için, ders alacakları kurumda derslerin başladığı tarihten önce, kayıtlı oldukları birimin dekanlığına/müdürlüğüne başvurması gerekir. Derslerin başlangıcından sonra başvuruda bulunan öğrencilerin başvuruları kabul edilmez. Öğrenciler ancak başvurularının kayıtlı oldukları birimin Yönetim Kurulları tarafından uygun görülmesi kaydıyla Üniversitemiz bünyesinde yer alan diğer birimlerin ve diğer üniversitelerin yaz öğretimlerine başvurabilirler. Yönetim Kurulunun onayı olmaksızın alınan dersler değerlendirmeye alınmaz.', ' Madde 12-', '(1) Dersler başladıktan sonra öğrenim hakkının saklı tutulması, ders ekleme, ders değiştirme ve ders bırakma talepleri dikkate alınmaz.', ' Madde 13-', '(1) Yaz öğretimi sınav döneminde mazeret sınav hakları kullanılamaz.', ' Başarı Durumu ve Değerlendirme', ' Madde 14-', '(1) Yaz öğretiminde açılan derslerin başarı durumunun tespiti bağlı birimlerin Öğretim ve Sınav Uygulama Esaslarında belirtilen şekilde yapılır.', ' Madde 15-', '(1) Yaz öğretiminde ara sınav ve yarıyıl sonu sınavlarına haklı ve geçerli bir nedenle giremeyen öğrencilere mazeret sınavları açılmaz.', ' Madde 16-', '(1) Yaz öğretiminde alınan derslerin başarı notu, genel not ortalamasının hesaplanmasında derslerin ait oldukları yarıyıllarda değerlendirilir.', ' Diğer Hükümler', ' Madde 17-', '(1) Yaz öğretimi sonunda mezuniyet durumuna gelen öğrencilere “Geçici Mezuniyet Belgesi” verilir. Bu öğrencilerin mezuniyet sıralaması, takip eden öğretim yılı sonu mezunları ile birlikte değerlendirilerek belirlenir.', ' Madde 18-', '(1) Yaz öğretiminde geçen süre öğretim süresinden sayılmaz.', ' Mali Hükümler', ' Madde 19-', '(1) Yaz öğretiminde ders veren öğretim elemanlarına, ilgili mevzuat hükümleri kapsamında tespit edilen esaslara göre belirlenecek ders ücreti ödenir.', '(2) Yaz öğretiminde öğrenciler, ilgili mevzuat hükümleri kapsamında belirlenen esaslara göre öğrenim ücretlerini kayıt esnasında öderler.', '', ' Hüküm Bulunmayan Haller', ' Madde 20-', '(1) Bu Uygulama Esaslarında belirtilmeyen hususlarda bağlı birimlerin Öğretim ve Sınav Uygulama Esasları geçerlidir.', ' Yürürlük', ' Madde 21-', '(1) Bu Uygulama Esasları Üniversite Senatosu Kararı ile yürürlüğe girer.', ' Yürütme', ' Madde 22-', '(1) Bu Uygulama Esasları hükümlerini Dokuz Eylül Üniversitesi Rektörü yürütür.', 'DİLEKÇE', 'DEU', ' Kütüphane', ' Otomasyonlar', 'KONUM', '©Dokuz Eylül Üniversitesi – İlahiyat Fakültesi']