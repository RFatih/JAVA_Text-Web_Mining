[' DEÜ', 'Menüye Geç', 'Başkanlık ', 'Başkanlık Hakkında Bilgi', 'İç Denetçiler', 'Misyon ve Vizyon', 'DEÜ İç Denetim Yönergesi', 'İlgili Mevzuat ve Dokümanlar ', 'Mevzuat', 'Dokümanlar', 'İç Denetim Rehberi', 'Denetim Süreci', 'Görev Yetki Sorumluluk', 'Meslek Ahlak Kuralları', 'Kamu İç Denetim Standartları', 'Kariyer', 'Ana Sayfa', 'Meslek Ahlak Kuralları', 'KAMU İÇ DENETÇİLERİ', 'MESLEK AHLAK KURALLARI', 'I. GİRİŞ', '5018 sayılı Kamu Mali Yönetim ve Kontrol Kanununun 67 nci maddesinin (k) bendinde iç denetçilerin uyacakları etik kuralların İç Denetim Koordinasyon Kurulunca (Kurul) belirleneceği hükme bağlanmıştır. Ayrıca, İç Denetçilerin Çalışma Usul ve Esasları Hakkında Yönetmeliğin 9 uncu maddesinde iç denetçilerin Kurul tarafından belirlenen denetim standartlarına ve etik kurallara uymakla yükümlü olduğu, bu standart ve kuralların da uluslararası genel kabul görmüş standart ve kurallar dikkate alınarak belirleneceği ifade edilmiştir.', 'Bu çerçevede, meslek ahlak kuralları, kamu iç denetim uygulamalarında meslek ahlak kültürünün geliştirilmesi amacıyla Uluslararası İç Denetçiler Enstitüsünün (IIA) Meslek Ahlak Kuralları esas alınarak ve diğer uluslararası mesleki kuruluşların metinlerinden de yararlanılarak oluşturulmuştur.', 'İç denetim; kamu idarelerinin çalışmalarına değer katmak ve geliştirmek için kaynakların ekonomiklik, etkililik ve verimlilik esaslarına göre yönetilip yönetilmediğini değerlendirmek ve rehberlik yapmak amacıyla yapılan bağımsız, nesnel güvence sağlama ve danışmanlık faaliyetidir. İç denetim, bir idarenin kontrol, risk yönetimi ve yönetim süreçlerinin etkinliğini değerlendirmek ve geliştirmek amacına yönelik sistemli ve disiplinli bir yaklaşım getirerek idarenin amaçlarına ulaşmasına yardımcı olur.', 'Meslek ahlak kuralları; iç denetim mesleği ve uygulamasıyla ilgili ‘İlkeler’ ile iç denetçilerden beklenen davranış tarzını tanımlayan ‘Davranış Kuralları’ndan oluşur.', 'Bu meslek ahlak kuralları, iç denetçi tarafından mesleğe girişte okunup imzalanarak iç denetim birimi ile üst yöneticiye sunulur.', 'II. İLKELER', 'İç denetçilerden aşağıdaki ilkelere uymaları beklenir.', '1. Dürüstlük', 'İç denetçilerin dürüstlüğü güven verir ve böylece vardıkları kanaat ve değerlendirmelere itimat edilmesine zemin oluşturur.', '2. Tarafsızlık, Nesnellik, Bağımsızlık', 'İç denetçiler, yaptıkları denetimlerle ilgili bilgi toplarken, değerlendirirken ve raporlarken en üst düzeyde mesleki tarafsızlık sergiler. İç denetçiler ilgili tüm şartların değerlendirmesini adil ve önyargısız bir şekilde yapar ve kendisi veya diğerlerinin menfaatlerinden etkilenmez.', '3. Gizlilik', 'İç denetçiler, denetim esnasında elde ettikleri bilgilerin gizliliğine saygı gösterir, hukuki ve mesleki zorunluluk olmadıkça bunları yayınlayamaz ve açıklayamaz.', '4. Yetkinlik (Ehil olma)', 'İç denetçiler, iç denetim hizmetlerinin yürütülmesinde gereken bilgi, beceri ve tecrübeyi ortaya koyarlar.', 'III. DAVRANIŞ KURALLARI', '1. Dürüstlük', 'İç denetçiler faaliyetlerini yürütürken:', '1.1.Doğruluk ve sorumluluk duygusuyla hareket eder.', '1.2.Hukuku gözetir, hukukun ve mesleğin gerektirdiği özel durum açıklamalarını yapar.', '1.3.Kanun dışı bir faaliyete bilerek ve isteyerek taraf olmaz veya iç denetim mesleği ve idare açısından yüz kızartıcı eylemlere girişmez.', '1.4.İdarenin meşru ve etik amaçlarına saygı duyar, katkıda bulunur.', '1.5.Aldıkları kararlarda kamu yararını göz önünde bulundurur.', '2. Tarafsızlık, Nesnellik, Bağımsızlık', 'İç denetçiler:', '2.1.Görev alanındaki sorunları ve konuları ele alma konusunda bağımsız ve tarafsızdır.', '2.2.Bağımsızlıklarını her türlü siyasi etkiden korur.', '2.3.Bireysel ya da kurumsal iç veya dış menfaat ve baskılara karşı durur.', '2.4.Denetlenen birim ve diğer taraflarca ileri sürülen bilgi ve görüşleri alır, ancak kararlarını özgür iradesiyle oluşturur.', '2.5.Denetim raporlarını doğru ve nesnel biçimde hazırlar (sonuçlar yalnızca elde edilen kanıtlara dayalı olmalı ve denetim standartlarına uygun olarak birleştirilmelidir).', '2.6.Değerlendirmelerinde tarafsızlığını ihlal eden veya ihlal edebilecek herhangi bir faaliyet veya ilişkinin içerisinde yer almaz. Bu durum, idarenin çıkarlarıyla çatışabilecek faaliyet veya ilişkiler için de geçerlidir.', '2.7.Denetçinin profesyonel yargılama yapmasını zedeleyen veya zedeleyebilecek hiçbir menfaat kabul etmez.', '2.8.Bildikleri halde açıklanmaması durumunda denetlenen faaliyete ilişkin raporun sıhhatini bozacak tüm önemli bulguları ortaya koyar.', '3. Gizlilik', 'İç denetçiler:', '3.1.Görevleri sırasında elde ettikleri bilgilerin korunması ve kullanılması konusunda ihtiyatlı olur. Ancak, yasadışı olan veya ahlaki sayılmayan herhangi bir faaliyeti mevzuat gereği yetkili makamlara bildirir.', '3.2.Sahip oldukları bilgileri, kişisel menfaatleri için veya hukuka aykırı olarak ya da idarenin meşru ve etik amaçlarına zarar verebilecek tarzda kullanmaz.', '4. Yetkinlik', 'İç denetçiler:', '4.1.Sadece görevin gerektirdiği bilgi, beceri ve tecrübeye sahip oldukları işleri üstlenir.', '4.2.İç denetim hizmetlerini, kamu iç denetim standartlarına uygun bir şekilde yerine getirir.', '4.3.Kendi yeterlilik ve hizmetlerinin etkinlik ve kalitesini devamlı geliştirir.', 'IV. UYGULANABİLİRLİK VE YÜRÜTME', 'Meslek ahlak kuralları, iç denetim hizmeti veren iç denetim birimi ve iç denetçileri bağlar. Kamu iç denetçi sertifikasına sahip olan veya iç denetçi adayı olanlar için bu kuralların ihlali, Kurulun yönetmelik ve idari düzenlemelerine göre değerlendirilir ve sonuçlandırılır. Olumsuz bir davranışın meslek ahlak kurallarında açıkça yasaklanmamış olması, o davranışın kabul edilebilir veya doğru olarak değerlendirilmesi sonucunu doğurmaz.', 'İç denetçiler, davranışlarını meslektaşlarıyla işbirliği ve iyi ilişkileri destekleyecek şekilde yönlendirmelidir.', 'İç denetçiler:', '1.Diğer iç denetçilerle işbirliği sağlayarak denetim mesleğinin gelişmesine katkı sağlar.', '2.Diğer iç denetçilerle makul ve dengeli ilişkiler kurar.', 'V. ÇIKAR ÇATIŞMASI', 'İç denetçiler denetlenen birime denetim dışında danışmanlık veya başka hizmetler veriyorsa, bu hizmetlerin çıkar çatışmasına yol açmamasına özen gösterir.', 'İç denetçiler:', '1.Bu tür hizmetlerin yönetimin özgün yetki ve sorumluluk alanına girmediğinden emin olmalı ve bu konular kesinlikle denetlenen birimin yönetimine bırakılmalıdır.', '2.Bağımsızlık ve tarafsızlıklarını etkileyen veya etkileyebileceği varsayılan herhangi bir menfaati reddeder.', '3.Denetlenen birimin yöneticileri, personeli ve ilgili diğer taraflarla, bağımsız davranmasını tehdit eden, etkileyen veya etkileyebileceği varsayılan ilişkilerden kaçınır. Bu husus, idarenin çıkarlarıyla çatışan ilişki ve faaliyetleri de içerir.', '4. Resmi konumlarını özel amaçları için kullanmaz ve yolsuzluk riski içeren veya denetçilerin tarafsızlık ve bağımsızlıkları hakkında şüphe uyandıracak ilişkilerden kaçınır.', 'Öneri görüş ve sorularınız için', 'ic.denetim@deu.edu.tr', 'adresine yazabilirsiniz.', '© Dokuz Eylül Üniversitesi - İç Denetim Birimi']