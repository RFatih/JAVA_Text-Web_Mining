['Bağlantılar', 'Dokuz Eylül Üniversitesi', 'Menüye Geç', 'ANASAYFA', 'HAKKIMIZDA ', 'Kuruluş', 'Yönetim', 'Yönetim Kurulu', 'Danışma Kurulu', 'Yönetmelik', 'ARAŞTIRMA & PROJELER', 'ETKİNLİKLER ', 'Enerji Stratejileri: İzmir Sempozyumu\u200b', 'DEÜ’de İŞ’te Güneş Buluşması: SOLARENA', 'DUYURULAR', 'İLETİŞİM', 'Enerji Stratejileri: İzmir Sempozyumu\u200b', 'Dokuz Eylül Üniversitesi Enerji Uygulama ve Araştırma Merkezi ev sahipliğinde, Enerji Stratejileri: İzmir Sempozyumu, Dokuz Eylül Üniversitesi Çakabey Deniz Feneri Konferans Salonu’nda 6 Mayıs 2016 tarihinde gerçekleştirildi.', 'Enerji Piyasası Düzenleme Kurulu (EPDK) Başkan Yardımcısı ve Enerji Uzmanları Derneği Başkanı Mehmet ERTÜRK ve İzmir Vali Yardımcısı Mustafa HARPUTLU’ nun açılış konuşmalarını gerçekleştirdiği sempozyum, enerji sektörünün temsilcilerini ve ilgili alanlarda akademik çalışmalar gerçekleştiren bilim insanlarını bir araya getirerek bilgi ve birikimlerin paylaşılmasını amaçlayan sempozyum, 6 Mayıs 2016 tarihinde 3 panel oturumu şeklinde düzenlenmiştir.', '1. Oturumda “Enerji Güvenliği” ele alındı.', 'Oturumbaşkanlığını Doç. Dr. Hamdi Emeç’inyaptığı panelde; Stratejik Düşünce Enstitüsü Uzmanı Dr. Mehmet Levent YILMAZ enerji sektörünün çok disiplinli bir alan olduğunu ve ülkemizin asıl sorununun enflasyon değil, istihdam ve büyüme sorunları olduğunu ifade eden bir konuşma gerçekleştirdi. Ardından söz alan Gazi Üniversitesi Öğretim Görevlisi Dr. Hasan Sencer PEKER “Enerji Arz Güvenliği Endeksi” başlıklı sunumunda, ülkemiz için enerji ithalatında en önemli unsurun çeşitlendirme yapmak olduğunu gözler önüne serdi. Ardından söz alan Enerji ve Tabii Kaynaklar Bakanlığı Arz Güvenliği Daire Başkanı Murat AKKAYA, ülkemizin enerji üretiminde %75 dışa bağımlı olduğunu ve doğalgazda depolamaya verilmesi gereken önemi vurgulayan “Elektrik Enerjisi Arz Güvenliği” başlıklı bir sunum gerçekleştirdi. Ardından söz alan İstanbul Teknik Üniversitesi Enerji Enstitüsü Öğretim Üyesi Prof. Dr. Beril TUĞRUL “Türkiye İçin Nükleer Enerji Stratejileri” başlıklı sunumunda ülkemizin olası enerji stratejilerini dinleyicilere aktararak, enerjinin ülkeler için bir gelişmişlik ölçütü olarak görüldüğünün altını çizdi. Ardından söz alan Enerji ve Tabii Kaynaklar Bakanlığı Müsteşar Danışmanı Barış SANLI gelişen teknoloji ve değişen politikalar arasındaki ilişkiyi özetleyen “Elektrik Piyasalarında Sorun Ne?” başlıklı bir sunum gerçekleştirdi.', '2. Oturum ise “İzmir Enerji Projeleri” ne ilişkin sunumlar gerçekleştirildi.', 'Prof. Dr. Murat Özgören başkanlığında yapılan oturumda;Dokuz Eylül Üniversitesi Mühendislik Fakültesi Öğretim Üyesi Prof. Dr. Azize AYOL “Dokuz Eylül Üniversitesi Enerji Projeleri” başlıklı, Mavi Deniz Yeşil Kampüs Projesi başta olmak üzere birçok proje hakkında dinleyicileri aydınlatan bir sunum gerçekleştirdi. Ardından söz alan ODTÜ Güneş Enerjisi Uygulama ve Araştırma Merkezi (GÜNAM) Müdürü Prof. Dr. Raşit TURAN güneş enerjisinin tüm enerji ihtiyaçlarımız karşılayabilecek yegâne sürdürülebilir enerji kaynağı olduğunu ifade eden “Enerji Sorununa Nihai Çözüm: Güneş Enerjisi ve ODTÜ-GÜNAM’ın Rolü” başlıklı bir sunum gerçekleştirdi. Ardından söz alan EGEGAZ A.Ş. Yöneticisi Aziz CAMCI “Sıvılaştırılmış Doğal Gaz (LNG)” başlıklı sunumunda LNG terminallerinin enerji sistemlerinin vazgeçilmez birer unsuru olduğunu ve bir nevi nöbetçi eczane görevi gördüklerini dile getirdi. Ardından söz alan Ege Bölgesi Sanayi Odası (EBSO) Enerji ve Enerji Verimliliği Çalışma Grubu Başkanı Hüseyin VATANSEVER, İzmir’in rüzgâr enerjisi üretimindeki önemini vurgulayan “İzmir’de Enerji Projeleri: Üretim, Yatırım ve İşbirliği” başlıklı bir sunum gerçekleştirdi. Ardından söz alan Dokuz Eylül Üniversitesi Mühendislik Fakültesi Öğretim Üyesi Prof. Dr. Vedat ARSLAN kömür kullanımının Türkiye için kritik bir husus olduğunu savunan “Kömür ve Enerji Stratejisi Açısından Önemi” başlıklı bir sunum gerçekleştirdi. Ardından söz alan İzmir Kalkınma Ajansı (İZKA) Planlama, Programlama ve Koordinasyon Müdürü H. İ. Murat ÇELİK sürdürülebilir kalkınmayı gerçekleştirmenin ve İzmir’de farkındalık oluşturmanın öneminin altını çizen “İzmir Kalkınma Ajansı Enerji Projeleri” başlıklı bir sunum gerçekleştirdi.', 'Son oturumda ise“Enerji Stratejileri” konusu ele alındı.', 'Prof. Dr. Güldem Cerit’in başkanlığını yaptığı bu oturumda iseöncelikle söz alan Dokuz Eylül Üniversitesi Denizcilik Fakültesi Öğretim Üyesi Yrd. Doç. Dr. Barış KULEYİN denizciliğin enerjiden ayrı tutulamayacağını ve deniz ulaştırmasında enerjinin büyük bir payı olduğuna dikkat çeken, “Petrol ve Doğalgaz Çerçevesinde Deniz Ulaştırması ve Enerji Stratejileri Arasındaki İlişki” başlıklı bir sunum gerçekleştirdi. Ardından söz alan Dokuz Eylül Üniversitesi Mühendislik Fakültesi Öğretim Üyesi Prof. Dr. Ayşe FİLİBELİ yapmış olduğu “Evsel Nitelikli Atık Suların Enerji Kaynağı Olarak Kullanılması” başlıklı sunumunda son yıllarda atık su arıtma tesislerinde görülen çamur stabilizasyonu ve biyogaz üretimi amacıyla anaerobik çürüme ünitelerinin kullanımının yaygınlaştığının altını çizdi. Ardından söz alan Dokuz Eylül Üniversitesi Mühendislik Fakültesi Öğretim Üyesi Prof. Dr. İsmail Hakkı TAVMAN enerji üretiminde kömür kullanımının avantajlarını vurgulayarak başladığı konuşmasını “Türkiye’nin Elektrik Üretimi ve Tüketimi – Çimento Sanayiinde Enerji Geri Kazanımı” başlıklı sunumunu gerçekleştirerek tamamladı. Ardından söz alan Dokuz Eylül Üniversitesi Mimarlık Fakültesi Öğretim Üyesi Doç. Dr. Mediha Burcu SILAYDIN AYDIN kentlerdeki enerji kullanımının giderek artmasından doğan sorunlara ve bunların olası çözümlerine değinen, “Sürdürülebilir Gelişimin Önemli Bir Konusu: Enerji Etkin Kentsel Dönüşüm” başlıklı bir sunum gerçekleştirdi. Ardından söz alan Nükleer İş Sendikası Genel Sekreteri Önder Kaan KESKİN, teknolojisi olmayan ülkelerin her alanda olduğu gibi enerjide de dışa bağlı kalmaya mahkûm olduğunu ifade ederek Türkiye’nin petrole en yakın olmasına rağmen petrolü en pahalı kullanan ülke olduğu gerçeğinin altını çizen bir konuşma gerçekleştirdi.', 'Enerji Stratejileri: İzmir Sempozyumu 2016 afişi için tıklayınız.', 'Sempozyum programı için tıklayınız.', 'Güncel Duyurular', 'International Congress of Energy, Economy and Security / ENSCON’18', '11. Uluslararası Enerji Kongresi ve Fuarı', '9. Enerji Verimliliği Forumu ve Fuarı', '7th Global Conference on Global Warming-2018 (GCGW-2018)', '© Dokuz Eylül Üniversitesi -Enerji Uygulama ve Araştırma Merkezi']