[' DEÜ Anasayfa', ' Hastane', 'Menüye Geç', ' Anasayfa', 'Hakkımızda ', 'Amaç', 'Üst Yönetim', 'Çalışanlar', 'Danışmanlar', 'Çalışma İlkeleri', 'İşlevleri', 'Örgütlenme Şeması', 'İş Akış Şeması', 'Etkinlikler', 'Yayınlar', 'Mevzuat', 'Bağlantılar', 'Formlar', 'Kalite Çalışmaları', 'İletişim', 'İSGB Duyuru', 'Yayınlanma Tarihi: 29-03-2018', 'Sayın DEÜ Hastanesi Çalışanları, İş Yeri Sağlık ve Güvenlik Birimi (İSGB), Dokuz Eylül Üniversitesi Hastanesi (DEÜH) kapsamında çalışan herkesin, çalışma sağlığı ve güvenliğinin korunması, geliştirilmesi ve çalışma yaşamından kaynaklanan sağlık sorunlarının izlenmesi, önlenmesi, çözüm üretilmesi amacıyla, Başhekimliğe bağlı olarak 2012 yılında yeniden kurulmuş bir birimdir.', 'DEÜ Hastanesi Başhekimliği tarafından Nisan ayı itibariyle yarı zamanlı olarak kurulan İSGB, Ağustos 2012’ den itibaren tam zamanlı olarak çalışmalarına başlamıştır. İSGB hastane genelinde bölüm bazında tüm birimlere ulaşarak risk analizlerini yapmakta ve tüm çalışanların muayene ve biyolojik izlemlerini gerçekleştirmektedir. Ayrıca bildirimi yapılmış tüm iş kazalarını değerlendirmekte ve bunları önlemek için çalışmalar yapmaktadır. Bu süreç tüm çalışanların lehine bir durumdur ve yasal zorunluluktan önce başhekimlik tarafından uygulamaya konulmuştur.', 'Sağlık işkolunda tüm çalışanların işe giriş muayeneleri ve periyodik muayeneleri içeren sağlık gözetimlerinin yapılması 6331 sayılı İş Sağlığı ve Güvenliği Kanunu’ nun 30.06.2012 tarihinde yürürlüğe girmesiyle çalışanların açısından bir hak, işverenler açısından bir zorunluluk haline gelmiştir. Sağlık işkolu 26 Aralık 2012 tarih ve 28509 sayılı Resmi Gazete’ de yayınlanan İş Sağlığı ve Güvenliğine İlişkin İşyeri Tehlike Sınıfları Tebliği’ ne göre “Çok Tehlikeli İşler” sınıflamasında yer almaktadır. Bu işkolunda çalışanların sağlıklarının düzenli olarak izlenmesi kadar çalışma ortamı ve koşullarıyla ilgili tehlikelerin saptanması ve risklerin değerlendirilmesi de gereklidir. Çalışan Sağlığı Birimi yukarıdaki gerekçelerle risk değerlendirme ve sağlık gözetimi çalışmalarına öncelikle radyasyonla çalışan DEÜ Hastanesi birimleri ve çalışanları ile başlamıştır. Radyasyon çalışanlarının düzenli yıllık izlemlerinin 24.3.2000 tarih ve 23999 sayılı Resmi Gazete’ de yayınlanan Radyasyon Güvenliği Yönetmeliği uyarınca yapılması bir zorunluluktur. Hastanemizdeki kalite çalışmaları kapsamında oluşturulan yeni yapılanma 6331 sayılı İş Sağlığı ve Güvenliği Kanunu’ nun getirdiği yükümlülüklerle birleştirilecek ve ‘’iş sağlığı ve güvenliği kurulları” da kalite ekipleriyle eklemlenerek oluşturulacaktır.', 'Akademisyeninden teknikerine, hemşiresinden teknik hizmetler çalışanlarına, araştırma görevlilerinden destek hizmetlerde çalışanlara kadar bütün DEÜ Hastanesi çalışanları iş kazaları ve meslek hastalıkları açısından İSGB’ nin kayıt sistemi ile izlenecek ve önlemler için girişimler yapılacaktır. Bu süreci gerçekleştirirken sizlerin bizden beklentilerinizi aktarmanız, koruyucu sağlık ve güvenlik hizmetlerinin sunulması için gerektiğinde bizleri zorlamanız çok önemli bir geri bildirim sağlayacaktır. Sizlerin sağlığını koruma sürecinde yürüteceğimiz çalışmalara katılımınızı, desteğinizi bekliyoruz. Tüm çalışanların sağlıklarının izlemi, korunması ve geliştirilmesi açısından Türkiye’deki diğer sağlık kurumlarına örnek teşkil edebilecek bir konumda olan DEÜH İSGB’ nin tüm DEÜ Hastanesi çalışanlarınca benimsenmesi kurumsallaşma sürecimizi çok hızlandıracaktır.', 'Ekibimiz sizlerin çalıştığı birimlerde risk değerlendirme çalışmalarını tamamladıktan sonra kişisel muayeneleriniz için randevu sürecini başlatarak sekreterlikler aracılığıyla sizlere ulaşacaktır. Soru ve önerileriniz için bize aşağıdaki iletişim adreslerinden ulaşabilirsiniz.', 'Web adresi: ', 'http://calisansagligi.deu.edu.tr', 'E-posta: ', 'calisansagligi@deu.edu.tr', 'Telefonlar: ', 'Sekreter (Özlem Yazıcıoğlu)-23020', 'Hemşire (Sabriye Özcan)-23021', 'Hemşire (Sema Çeliker-Seyyare Kurt)-23024', 'Doktor (Bamsı Tür)-23022', 'Doktor (Özay Işık)-23025', 'İş Güvenliği Uzmanı (Tuğba Demirel-Gökşen Ekim)-23023   Çevre Sağlığı Teknisyeni (Turan Durar)-23026', 'Dokuz Eylül Üniversitesi Hastanesi İşyeri Sağlık ve Güvenlik Birimi']