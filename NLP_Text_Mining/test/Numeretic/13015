['DEÜ Haberler', 'Beğeni', 'Takipçi', 'Takipçi', 'DEÜ Haber Portalı - DEÜ Haberler', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', 'Anasayfa', 'Eğitim', 'DEÜ’DE ÖĞRETMENLER GÜNÜ HEYECANI', 'DEÜ’DE ÖĞRETMENLER GÜNÜ HEYECANI', 'Eğitim', 'Genel', 'Yayınlanma ', 'Kas 24, 2020', '2.383', 'Paylaş', '24 Kasım Öğretmenler Günü nedeniyle düzenlenen törende konuşan Dokuz Eylül Üniversitesi Rektörü Prof. Dr. Nükhet Hotar, eğitim kavramının sosyal değişimin bir aracı olduğunu belirterek, “Burada önemli olan bireye, yeni başlangıçlar sağlayacak; topluma da farkındalık ve sosyal ilişkilerde güç katacak fırsatlar sunmaktır. Beşeriyetin beklentileri ile milli kimliği oluşturan değerlerin bütünleşmesi ve elde edilen çıktıların entelektüel zekânın geliştirilmesinde kullanılması, bu yapının parçalarını teşkil etmektedir. Öğretmenlik insan yetiştirmek için vakfedilen bir hayattır. Dolayısıyla onların hayatımızdaki yeri eğitimci kimliğinin çok ötesindedir” dedi. ', 'Dokuz Eylül Üniversitesi (DEÜ) tarafından 24 Kasım Öğretmenler Günü nedeniyle Sabancı Kültür Sarayı’nda düzenlenen ve Şehit Öğretmen Şenay Aybüke Yalçın anısına ithaf edilen programda konuşan DEÜ Rektörü Prof. Dr. Nükhet Hotar, eğitimde beşeriyetin beklentileri ile milli kimliği oluşturan değerlerin bütünleşmesinde öğretmenlerin önemli sorumlulukları bulunduğuna işaret etti.', 'Salgınla mücadele kurallarına özen gösterilerek gerçekleştirilen; üniversite mensuplarının ve öğretmenlerin yanı sıra Türkiye’nin tarih alanındaki saygın isimlerinden birisi olan Prof. Dr. İlber Ortaylı’nın video/konferans yoluyla katıldığı etkinlikte konuşan Rektör Hotar, “Sosyal ve iktisadi hayatını geliştiren, şekillendiren ve geleceğe hazır hale getiren en önemli güç, hiç kuşkusuz temel eğitimdir. Söz konusu olan aklın, bilimin ve yüksek insani değerlerin yer aldığı faaliyetleri, kişiye ulaştırmak ve toplumsal dinamiklerin her alanına bunları nakşedebilmektir. Refah ve kalkınmanın sadece ekonomik göstergelerden ibaret olmadığı günümüz toplumlarında; bu gerçeklik, eğitim ile elde edilen tutum ve davranışlar üzerine inşa edilir. Bu yüzden eğitim, her ülkenin mutlak suretle üzerinde durması gereken ana gayelerden birisini oluşturur” dedi.', 'Eğitimin sosyal değişimin de bir aracı olduğunu vurgulayan Rektör Hotar, “Burada önemli olan bireye, yeni başlangıçlar sağlayacak; topluma da farkındalık ve sosyal ilişkilerde güç katacak fırsatlar sunmaktır. Bunun yanında; beşeriyetin beklentileri ile milli kimliği oluşturan değerlerin bütünleşmesi ve elde edilen çıktıların entelektüel zekânın geliştirilmesinde kullanılması, bu yapının parçalarını teşkil etmektedir” diye konuştu.', 'MİLLİ EĞİTİM DAVASI', 'Türkiye’deki milli eğitim politikalarının birey ve toplum hayatında bir değişimi de ifade ettiğini tarihsel gerçekliklere vurgulayan Rektör Hotar, “Bakınız; Başöğretmen Gazi Mustafa Kemal Atatürk 22 Eylül 1924 tarihinde Samsun İstiklal Okulu’ndaki konuşmasında, ‘Eğitimdir ki bir milleti hür, bağımsız, şanlı, yüksek bir toplum halinde yaşatır veya bir milleti esaret ve sefalete terk eder…Türkiye Cumhuriyeti’nin yeni nesle vereceği eğitim kesinlikle millî eğitimdir…Millî eğitim esas olduktan sonra, eğitimin dilini, yöntemini, araçlarını da millî yapmak zorunluluğu tartışma kabul etmez’ demiştir. Atatürk’ün buradaki yaklaşımı, Türkiye’nin istiklal ve istikbal ülküsünün nasıl ve ne şekilde olması gerektiğine dairdir. Bunun doğru şekilde anlaşılması, sürecin sağlıklı şekilde sürdürülmesi açısından son derece kritik öneme sahip öğretmenlerin varlığına bağlıdır. Cumhuriyetimizin kurucusu Atatürk’ün vurguladıkları milli eğitimdeki davamızın aslı ve özeti zaten budur” ifadesinde bulundu.', 'ÖĞRETMENLİK VAKFEDİLEN HAYATTIR', 'Öğretmenlerin yerinin eğitimci kimliklerinin ötesinde olduğuna dikkat çeken Rektör Hotar, “Onlar sadece; okullarda görev yapan, sınıflarda ders anlatan ya da evlatlarımıza evlatları gibi bakan insanlar değillerdir. Onlar, akıl aldığımız, dert yandığımız, sorunlarımızı birlikte çözdüğümüz akil kişilerdir. Yakınlarımızdır, memleketin dört yanında idealleri peşinde koşan kahramanlarımızdır. Aziz milletimizin yokluk içinde kurduğu devletimizin kazanımlarında veya sosyal hayatımızın bileşenlerinde, her daim onların eserleri yer almaktadır. Okur-yazar oranın son derece düşük olduğu cumhuriyetimizin ilk yıllarından bugün geldiğimiz nokta elde edilen bu başarı, devletimizin milli eğitimde yürüttüğü politikaların ve bu camianın her ferdinin olağanüstü gayretinin bir sonucudur” dedi.', '“EĞİTİM ALANINDA DA ÖNCÜYÜZ”', 'DEÜ’nün eğitim bilimleri alanında da öncü bir kurum olduğunun altını çizen Rektör Hotar, “Uluslararası nitelikteki öğretim faaliyetlerini Buca Eğitim Fakültesi ile Eğitim Bilimleri Enstitüsü bünyesinde lisans ve lisansüstü düzeyde sürdüren üniversitemiz, öğretmenler ve bilim insanları yetiştirmekte; bilimsel araştırmalar yapmakta; hayatın her alanına dokunmaktadır. Bizim buradaki temel amacımız, muhakeme yeteneği ve insan sevgisi yüksek; milli ve manevi değerlerine bağlı; yenilikçi yaklaşımları benimseyen; iletişim kabiliyeti güçlü bireyleri topluma kazandırmaktır. Buradan mezun olan ailemizin her ferdi, kıymetli öğretmenlerimiz, ülkemizin ve insanlığın selameti için çalışmakta ve öğrenciler yetiştirmektedir. Bu durum bizler için de hem motivasyon hem de ilham kaynağıdır” ifadesinde bulundu.', 'HATIRALARINI KORUYACAĞIZ', 'Konuşmasında öğretmenlere de seslenen Rektör Hotar, “Sizler, bizi biz yapan insani değerlerimizi, birikimlerimizi, duygu ve düşüncelerimizi gelecek kuşaklara aktarmakla görevli olan kişilersiniz. Bunun ne kadar zor bir görev olduğunu biliyor; bu yüzden de sizleri takdir ediyoruz. Ancak şunu da unutmayın; bugün aramızda olamayan, hayatının baharında hainler tarafından öğrencilerinden kopartılan Şehit Öğretmen Şenay Aybüke Yalçın gibi gencecik evlatlarımız var. Şenay Öğretmen ve onun gibi değerlerimizin aziz hatıralarını korumak, sizlerin ve bizlerin minnet borcudur. Geleceğimize rehberlik edecek sizlere güveniyoruz. 24 Kasım Öğretmenler Gününüzü kutluyor; başta Başöğretmen Gazi Mustafa Kemal Atatürk olmak üzere şehit düşen ve aramızdan ayrılan öğretmenlerimizi rahmetle yad ediyoruz. Aziz milletimize ise en derin şükranlarımı sunuyoruz.”', 'TÜRKİYE BÜYÜK MESAFE KAT ETTİ', 'Uzaktan bağlantı yöntemiyle etkinliğe katılan Prof. Dr. İlber Ortaylı ise öğretmenliğin yetenekli bir çocuğu eğitimin diğer kademelerine aktarılmasında görev, yetki ve kabiliyete sahip çok önemli bir meslek olduğunu vurguladı. Cumhuriyetin kuruluş yıllarından günümüze kadar, Türkiye ve dünyanın savaşlarla ve salgın hastalıklarla mücadele ettiğini kaydeden Ortaylı, “Ülkemiz iki cihan savaşı arasında mücadele ederken bile eğitime büyük önem verdi. Türkiye 1928 yılında harf devrimine başladı. On yıl gibi kısa bir sürede okuma ve yazmada büyük yol aldı. Eğitimi millileştirmek için büyük adımlar atıp, okuma kabiliyeti olan çocukların eğitimden eşit yararlanması için büyük mesafeler kat etti. Bunun en güzel örnekleri ise kendi alanlarında Türkiye’nin bugüne kadar yetiştirdiği en önemli bilim insanları olan Prof. Dr. Halil İnalcık, Prof. Dr. Aziz Sancar, Prof. Dr. Gazi Yaşargil, Prof. Dr. Nermin Abadan Unat’tır”. İzmir’in entelektüel bir kent olarak çok kitap okuyan nüfusa sahip olduğunu belirten Ortaylı, “İzmir’in entelektüelleşmesinde üniversiteler büyük katkı koymuştur. Eğe Üniversitesi’nden sonra kurulan Dokuz Eylül Üniversitesi de özellikle hukuk, tarih, arkeoloji gibi pek çok sosyal bilimler alanında önemli bir boşluğu doldurmaktadır” dedi.', 'SAYGI VE SEVGİ GÖRÜR', 'Etkinlikte söz alan Buca Eğitim Fakültesi Dekanı Prof. Dr. Esra Bukova Güzel ise eğitim aşkı ile görev yapan öğretmenlerin Öğretmenler Gününü kutladığını belirterek, “Çocukların küçüklükte olmak istedikleri mesleklerin başında öğretmenlik gelir. Çünkü öğrenci, öğretmeninden değer vermeyi, sevmeyi ve saygı göstermeyi görür. Ülkemizde Prof. Dr. Aziz Sancar gibi çok önemli bilim insanlarını yetiştiren yine değerli öğretmenlerimizdir” diye konuştu.', 'PANEL İLE DEVAM EDİLDİ', 'Açılış konuşmalarının ardından ‘Zor Koşullarda Öğretmen’ olmak konulu panel gerçekleştirildi. Panelde konuşan Kaymakam Özgür Azer Kurak Ortaokulu Türkçe Öğretmeni Dr. Özden Ölmez Ceylan, hayatta en büyük mucizenin küçükken iyi bir öğretmene rastlamak olduğunu ifade etti. İzmir AFAD Birim Amiri Atıl Hepçorman ise depremden en az zararla çıkmak için evdeki tüm eşyaların duvara sabitlenmesi gerektiğini belirterek, herkesi arama kurtarma çalışmalarında görevli olmak için gönüllü olmaya davet etti. Buca Eğitim Fakültesi Öğretim Üyesi Doç. Dr. Öz Soysal konuşmasında depremin öğrenciler üzerindeki psikolojik etkilerini değerlendirirken, Reşat Turhan Ortaokulu’nun Görme Engelli Türkçe Öğretmeni Yasemin Tümey ise her şeyin temelinde önyargıların yattığını vurgulayarak; fiziksel engellerinden ziyade kafalardaki görünmez duvarlar nedeniyle zorlandıklarını ifade etti.', 'AYBÜKE ÖĞRETMEN UNUTULMADI', 'Etkinlikte Şehit Öğretmen Şenay Aybüke Yalçın’ın anısına hazırlanan video gösteriminin ardından, Buca Eğitim Fakültesi Müzik Topluluğu’nun müzik dinletisi gerçekleştirildi. Törenin ardından davetliler Sabancı Kültür Sarayı’ndaki sergiyi ziyaret etti.', 'DEÜ’DE ÖĞRETMENLER GÜNÜ HEYECANI', ' Geri', '1', '7', 'İleri ', '2.383', 'Paylaş', ' Önceki Haber', 'TEKSTİLİN SAĞLIKLA BULUŞMASI', 'Sonraki Haber ', 'DEÜ VE İBG GÜÇBİRLİĞİ YAPACAK', 'İlgili Yazılar', 'Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA SERGİSİ AÇILDI', 'Genel', 'DEÜ COVİD İZLEM MERKEZİNİN BULGULARINI AÇIKLADI', 'Genel', 'JANDARMA’DAN DEÜ’YE ANLAMLI EMANET', 'Genel', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', ' Son Haberler', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', '1 107', ' Haber Arşivi', 'Haziran 2021', 'Mayıs 2021', 'Nisan 2021', 'Mart 2021', 'Şubat 2021', 'Ocak 2021', 'Aralık 2020', 'Kasım 2020', 'Ekim 2020', 'Eylül 2020', 'Ağustos 2020', 'Temmuz 2020', 'Haziran 2020', 'Mayıs 2020', 'Nisan 2020', 'Mart 2020', 'Şubat 2020', 'Ocak 2020', 'Aralık 2019', 'Kasım 2019', 'Ekim 2019', 'Eylül 2019', 'Ağustos 2019', 'Temmuz 2019', 'Haziran 2019', 'Mayıs 2019', 'Nisan 2019', 'Mart 2019', 'Şubat 2019', 'Ocak 2019', 'Aralık 2018', 'Kasım 2018', 'Ekim 2018', 'Eylül 2018', 'Ağustos 2018', 'Temmuz 2018', 'Haziran 2018', 'Mayıs 2018', 'Nisan 2018', 'Mart 2018', 'Şubat 2018', 'Ocak 2018', 'Aralık 2017', 'Kasım 2017', 'Ekim 2017', 'Eylül 2017', ' Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Akademik', 'DEÜ’DEN KURAKLIĞA KARŞI AB PROJESİ', 'DEÜ DİŞ HEKİMLİĞİ FAKÜLTESİ GÜZ DÖNEMİNE HAZIR', 'ULUSLARARASI GÖÇ KONFERANSI SONUÇ DEKLARASYONU YAYINLANDI', 'DEÜ TIP FAKÜLTESİ 43. KURULUŞ YILINI KUTLADI', ' Sağlık', 'DEÜ COVİD İZLEM MERKEZİNİN BULGULARINI AÇIKLADI', 'DEÜ’DEN ENGELLERİ SANATLA AŞIYORUZ ETKİNLİĞİ', 'DEÜ’DEN KURAKLIĞA KARŞI AB PROJESİ', 'DEÜ VE AFAD GÜÇ BİRLİĞİ YAPTI', ' Bilim', 'DEÜ’DEN KURAKLIĞA KARŞI AB PROJESİ', 'GÖÇ OLGUSU ULUSLARARASI KONFERANSTA TARTIŞILACAK', 'DEÜ, MADEN ANALİZLERİ İÇİN YERLİ REFERANS MALZEME ÜRETECEK', 'DEÜ DENİZCİLİK TARİHİNE UYGULAMA MERKEZİ İLE IŞIK TUTACAK', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', '© 2021 - Dokuz Eylül Üniversitesi - Haber Portalı. ', 'Basın ve Halkla İlişkiler Koordinatörlüğü - Cumhuriyet Bulvarı No:144 Alsancak / İZMİRTel: 0232 412 10 60 - 62 - 64Email: deu.basin@deu.edu.tr']