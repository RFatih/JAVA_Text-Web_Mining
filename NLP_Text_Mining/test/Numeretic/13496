['DEÜ Haberler', 'Beğeni', 'Takipçi', 'Takipçi', 'DEÜ Haber Portalı - DEÜ Haberler', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', 'Anasayfa', 'Akademik', 'DEÜ’lüler İstiklal Savaşı’nı Ortaylı’dan Dinledi', 'DEÜ’lüler İstiklal Savaşı’nı Ortaylı’dan Dinledi', 'Akademik', 'Eğitim', 'Genel', 'Son Güncelleme ', 'Şub 26, 2020', '652', 'Paylaş', 'Dokuz Eylül Üniversitesi’nin ‘Akademi Konferansları’nda öğrencilerle bir araya gelen Prof. Dr. İlber Ortaylı, ‘100. Yılında Milli Mücadele’ başlıklı konferansında, istiklal mücadelesini anlattı. Bu mücadele hakkındaki arşivlerin iyi incelenerek bazı bilgilerin güncellenmesi gerektiğini belirten Ortaylı, bazı bilgilerin kasıtlı olarak çarpıtılabileceğini ifade etti. ', 'Dokuz Eylül Üniversitesi Rektörlüğü ve Sosyal Bilimler Enstitüsü tarafından düzenlenen Akademi Konferanslarının ilkinde Prof. Dr. İlber Ortaylı Dokuz Eylüllülerle bir araya geldi. Hukuk Fakültesi’nde gerçekleştirilen ‘100. Yılında Milli Mücadele’ başlıklı konferansa, Dokuz Eylül Üniversitesi Rektörü Prof. Dr. Nükhet Hotar, Sosyal Bilimler Enstitüsü Müdür Vekili Prof. Dr. Erkan Göksu, dekanlar, müdürler, akademisyenler ve öğrenciler katıldı. Yoğun ilgi gören konferansı 650 kişilik salonda yaklaşık 1300 kişi izledi. Milli mücadelenin 100. Yılında bir nevi açılış konferansı niteliğindeki etkinlikte konuşmacı olmaktan mutluluk duyduğunu belirten Prof. Dr. İlber Ortaylı, Dokuz Eylül Üniversitesinin sevdiği bir üniversite, Hukuk Fakültesinin de sevdiği bir fakülte olduğunu belirtti. İzmir’de nihayete eren Kurtuluş Savaşı’nın 100. Yılı dolayısıyla ciddi programlar hazırlanması gerektiğine dikkat çeken Ortaylı, “Çünkü İstiklal Savaşanının cereyan tarzı üzerindeki yorumlar kahvehane ve meyhanelerde konuşulamayacak kadar önemli bir olaydır” dedi.', 'FİKİR HÜRRİYETİ İLE ALAKASI YOKTUR', 'Kurtuluş Savaşı ile ilgili tarihin ciddi şekilde yazılması mevcut evrakın değerlendirilmesi gerektiğini belirten Ortaylı, “Zaman zaman basında yer alan terbiye dışı evraklar entelektüel ve bilginler tarafından boğulmalıdır. Gazetelerde Çanakkale ve İstiklal savaşları için yazılanların fikir hürriyeti ile alakası yoktur. Hiç kimse demokrasinin anavatanı İngiltere’de böyle yazamaz. Fransa’da yazanın sülalesi işsiz güçsüz kalır. Türkiye’de bunlar mümkün oluyor. Belirli gruplar, maalesef içinde etnik gruplar da var bunu marifet sayıyorlar. Türkiye bir denge ülkesidir. Burası batınca Türkler batmaz ama çok kavimlerin canı yanar. Bunu anlamaları lazım” dedi.', 'YÖNELİM İÇERİDEN GELİYOR', 'Türkiye Cumhuriyeti’ne karşı yönelimin içeriden geldiğine işaret eden Prof. Dr. İlber Ortaylı, “Bugün bu bölgeyi karıştıranlara sorulacak soru; kışkırttığınız ve karıştırdığınız unsurların bağımsız bir hayat kurma kapasitesi var mıdır?Yani, kızın evden kaçmasını teşvik ediyorsunuz ama kız ne olacak, mühendis mi, sekreter mi olacak yoksa sokağa mı düşecek? Oğlan çocuğu çiftçilik biliyor mu, marangozluk yapabilir mi, inşaat ameleliği yapacak gücü var mıdır, yoksa sokakta esrar satıp tetikçilik mi yapacak? Bu sorular sorulmadan Türkiye Cumhuriyetine karşı bir yönelim söz konusudur. Maalesef yönelim dış mihraklardan çok içerdekilerden geliyor” ifadelerini kullandı.', 'TARİH LİTERATÜRÜNÜN RAKİBİ', '“Çanakkale Savaşı lüzumsuz bir savunmaydı. Zaten girdiler” eleştirilerine yanıt veren Ortaylı, “Girdiler ama savunma yaptığımız zaman bizimle çarpışan ordu ve donanmayla 1918’de giren aynı şey değildi. Süngüsü bitmiş, yaşama şansı kalmamış tuhaf bir işgal kuvveti. Girdiler ama itilaf devletleri birbirlerine düşman müttefiklerdi. Türkiye’de basın, tarih literatürünün fevkalade cahil bir rakibidir. Tabii binlerce okunan bu yazıların karşısında biz tarihçilerin elinden çıkan ve en çok satılan kitapların bile şansı yok” dedi.', '‘GELDİKLERİ GİBİ GİDERLER’', 'Mustafa Kemal’in “Geldikleri gibi giderler” sözünün moral vermek için söylenen sıradan bir söz olmadığını anlatan Prof. Dr. İlber Ortaylı, şöyle konuştu:', '“1918’de zırhlılar İstanbul’a girdiği vakit 1 ay sonra, yıldırım ordular komutanı olan Halep cephesinden Mondros mütarekesi dolayısıyla teslim olarak İstanbul’a gelen komutan, bir törenle karşılandı. Haydarpaşa Garı’ndan geçirilecek istimbotta yanında eski yaverler vardır. ‘Vaziyeti görüyorsunuz Paşam’ denince ‘Geldikleri gibi giderler’ diyor. Moral vermek için değil gideceklerini biliyor. ‘Yolda kurduğum örgütlenmeyi kurduğumuzda gidecekler’ diyor.”', 'İSTİKLAL HARBİNDE ÇETELERİN ETKİSİ', 'Kurtuluş Savaşı’nda çetelerin etkisinin hatalı anlatıldığını ve bazı bilgilerin yeniden derlenmesi gerektiğini söyleyen Ortaylı, “Çerkez Ethem, aile yapısı içinde fevkalade stratejik hataları olan yanlış politika takip eden ağabeylerine uyar. Ama fevkalade iyi çarpışmıştır. İstiklal Savaşında bilhassa iç isyanların bastırılmasında büyük yararı olmuştur. Fakat yanlışları var, girdikleri yerde ahaliye zulüm ediyorlar. Buna karşılık Giresunlu Osman Ağa var. Pontus çetelerine karşı çarpıştı. Orduya katılınca komutanları dinliyor, Çerkez dinlemiyor. O yüzden TBMM’nin ilk muhafız alayını Osman ağa kuruyor” diye konuştu.', 'ALMAN İSTİHBARATI', 'Arşiv okuması yapmayan tarih yazarlarının güvenilir bilgi kaynağı olamayacağını, bazı bilgilerin kasıtlı çarpıtılabildiğini ifade eden Prof. Dr. İlber Ortaylı, “Türkiye insanları yabancı yazarları okumaya devam ettikçe bazı şeyleri aklı almaz. Birini ben biliyorum doğru dürüst arşiv okumuyor, gazete koleksiyonlarını bile takip etmiyor, yazıyor. Birisi ondan kopya çekiyor. Günün şöhreti yazarlar var. Kadının biri çıkmış ikinci cihan harbinde Türkler Yahudilere neler yapmış diyor. Karıştırıyor ya da işine öyle geliyor. Alman istihbaratının yeni bir görevi var. Bazı yanlış bilgi üretenleri besliyorlar. Çünkü ikinci harpte Yahudilere, Çingenelere, Polonyalı sivil halk ve Kızıl Ordu esirlerine yapılanlar hafızalardan silinmeyecek. Bunu silmek için ‘sırf bizim oğlan değil başkaları da deliydi’ diye yaymak istiyorlar” dedi.', 'ETRAFLICA OKUMANIZ LAZIM', 'Öğrencilere bir konu hakkında yeterince kaynak araştırması yapmadan yorum yapmamalarını öğütleyen Ortaylı sözlerini şöyle sürdürdü:', '“İki hafta evvel dışarıya giden doktora öğrencilerine yaptığım konuşmada, siz çok cahilsiniz dedim. Ermeni meselesi Rum meselesi konuşmaya kalkmayın Almanya’dakiler moralinizi bozar, izole edilirsiniz. Aptal rolü oynayın ta ki kendinizi yetiştirene kadar.”', 'Konferansın ardından söz alan DEÜ Rektörü Prof. Dr. Nükhet Hotar, Ortaylı’ya teşekkür ederek, “Değerli hocamız yine bilgileriyle bizi donattı. Biz öğrencilerimizi değerli hocalarımızla bir araya getirmeye gayret ediyoruz. Bugün salonun bu denli dolu olması, hocamızın anlattıklarının bu denli dikkatle ve ilgiyle dinlenmesi de doğru bir iş yaptığımızı gösteriyor. Hocamıza değerli zamanlarını ayırdıkları için çok teşekkür ediyoruz” diye konuştu.', 'DEÜ’lüler İstiklal Savaşı’nı Ortaylı’dan Dinledi', ' Geri', '1', '4', 'İleri ', '652', 'Paylaş', ' Önceki Haber', 'Türkiye’de Hakim Olmak', 'Sonraki Haber ', 'DEÜ’den Öğrencilerine İstihdam Fırsatları', 'İlgili Yazılar', 'Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA SERGİSİ AÇILDI', 'Genel', 'DEÜ COVİD İZLEM MERKEZİNİN BULGULARINI AÇIKLADI', 'Genel', 'JANDARMA’DAN DEÜ’YE ANLAMLI EMANET', 'Genel', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', ' Son Haberler', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', '1 107', ' Haber Arşivi', 'Haziran 2021', 'Mayıs 2021', 'Nisan 2021', 'Mart 2021', 'Şubat 2021', 'Ocak 2021', 'Aralık 2020', 'Kasım 2020', 'Ekim 2020', 'Eylül 2020', 'Ağustos 2020', 'Temmuz 2020', 'Haziran 2020', 'Mayıs 2020', 'Nisan 2020', 'Mart 2020', 'Şubat 2020', 'Ocak 2020', 'Aralık 2019', 'Kasım 2019', 'Ekim 2019', 'Eylül 2019', 'Ağustos 2019', 'Temmuz 2019', 'Haziran 2019', 'Mayıs 2019', 'Nisan 2019', 'Mart 2019', 'Şubat 2019', 'Ocak 2019', 'Aralık 2018', 'Kasım 2018', 'Ekim 2018', 'Eylül 2018', 'Ağustos 2018', 'Temmuz 2018', 'Haziran 2018', 'Mayıs 2018', 'Nisan 2018', 'Mart 2018', 'Şubat 2018', 'Ocak 2018', 'Aralık 2017', 'Kasım 2017', 'Ekim 2017', 'Eylül 2017', ' Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Akademik', 'DEÜ’DEN KURAKLIĞA KARŞI AB PROJESİ', 'DEÜ DİŞ HEKİMLİĞİ FAKÜLTESİ GÜZ DÖNEMİNE HAZIR', 'ULUSLARARASI GÖÇ KONFERANSI SONUÇ DEKLARASYONU YAYINLANDI', 'DEÜ TIP FAKÜLTESİ 43. KURULUŞ YILINI KUTLADI', ' Sağlık', 'DEÜ COVİD İZLEM MERKEZİNİN BULGULARINI AÇIKLADI', 'DEÜ’DEN ENGELLERİ SANATLA AŞIYORUZ ETKİNLİĞİ', 'DEÜ’DEN KURAKLIĞA KARŞI AB PROJESİ', 'DEÜ VE AFAD GÜÇ BİRLİĞİ YAPTI', ' Bilim', 'DEÜ’DEN KURAKLIĞA KARŞI AB PROJESİ', 'GÖÇ OLGUSU ULUSLARARASI KONFERANSTA TARTIŞILACAK', 'DEÜ, MADEN ANALİZLERİ İÇİN YERLİ REFERANS MALZEME ÜRETECEK', 'DEÜ DENİZCİLİK TARİHİNE UYGULAMA MERKEZİ İLE IŞIK TUTACAK', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', '© 2021 - Dokuz Eylül Üniversitesi - Haber Portalı. ', 'Basın ve Halkla İlişkiler Koordinatörlüğü - Cumhuriyet Bulvarı No:144 Alsancak / İZMİRTel: 0232 412 10 60 - 62 - 64Email: deu.basin@deu.edu.tr']