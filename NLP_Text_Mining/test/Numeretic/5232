['Menüye Geç', 'Hakkında ', 'Bölümümüz', 'Misyon ve Vizyon', 'Bölüm Başkanının Mesajı', 'İletişim', 'Kadromuz ', 'Akademik Personel', 'ÖYP Kadrosu', 'Bursiyerler', 'Bölüm Yönetimi', 'Emekli Öğretim Üyelerimiz', 'Emekli İdari Personel', 'Eğitim ', 'Lisans  ', 'Dersler', '2020-2021 Bahar Yarıyılı Ders Programı', 'Staj', 'Bitirme Projeleri', 'Yandal', 'Değişim Programları', 'Erasmus+', 'Mevlana', 'Farabi', 'İstatistik Topluluğu', 'Lisansüstü  ', 'İstatistik Yüksek Lisans', 'Veri Bilimi Yüksek Lisans', 'Doktora', 'Araştırma ', 'Seminerler', 'Yayınlar', 'Konferanslar', 'Galeri', 'Mezunlar ', 'Mezunlarımızın Kariyer Yolculukları', 'Aday Öğrenciler', 'Anasayfa', 'Mezunlarımızın Kariyer Yolculukları', 'Mezunlarımızın Kariyer Yolculukları', 'İstatistik bölümü mezunlarımızın çalışma alanları oldukça geniştir. Verinin yer aldığı tüm sektörlerde çalışabilirler. Genelde bankacılık sektöründe, aktüerya sigortacılık alanlarında, bilgi teknolojileri departmanlarında, yazılım firmalarında çalışmaktadırlar.', 'İstatistikçi,', 'Sistem analisti,', 'Veri bilimci,', 'Süreç analisti,', 'Veri madencisi,', 'Veri analizi uzmanı,', 'Operasyon sorumlusu,', 'Raporlama sorumlusu', 'gibi titrlerle görev almaktadırlar.', 'Deniz DOĞU', 'Parta, İş Analisti', '“Dokuz Eylül Üniversitesi İstatistik Bölümü keyifle okuduğum ve çok şey kazandığım bir üniversite hayatı sundu. Burada kazandığım analitik bakış açısı, problem çözme becerisi, projelendirme süreçleri, bitirme projesi sürecinde kullandığım metodlar ve sonucunda aldığım ödül sayesinde kendimi bir adım ileriye taşıma imkanı buldum. Okulumun son yıllarında girdiğim Hackathon yarışmalarında tanıştığım jüri üyeleri, iş alanında ağımı genişletmek için harika bir fırsat oldu. ”', ' Devamı...', '“Burada tanıştığım insanların yönlendirmeleriyle günün sonunda kendimi bilgisayar mühendisliği kariyer gününde buldum. Her zaman meraklı ve hevesli yapım sayesinde İYTE Teknopark’ında girdiğim Parta Networks şirketindeki mülakatta yazılım departmanında staja kabul edildim. Kendimi işte göstermek için neler yapabilirim diye düşünürken bitirme projemin tezini yazdığım LaTeX programını değerlendirmeye karar verdim. Rapor yazmayı zorlu yollardan öğrendiğim için staj esnasında hiç sorun yaşamadım. Siber güvenlik sektöründeki Parta Networks’de, daha önce olmayan bir mevkide işe alındım. Artık Parta Networks’ün Ar-Ge departmanında Business Analyst olarak çalışmaktayım. Bölümümün gündem odaklı olup, iş hayatında işimize yarayacak uygulamaları sürekli olarak güncellemesi ve eğitim planını iyileştirmesi bana iş hayatımda sektörü takip ettiğimi göstermek adına çok yardımcı oldu. Tüm bunların yanında bence en önemlisi okulda sürekli olarak yaptığım sunum ve anlatımların, sunum ve iletişim becerilerimi geliştirmeme olanak sağlaması oldu. Bilmediğim bir konuyu, kendi kendime nasıl öğrenebileceğimi, bilgiye nasıl doğru yollardan ulaşabileceğimi, etik ve ahlaki açıdan bir istatistikçinin olması gereken noktayı çok iyi kavradım. Tüm bu yetkinlikler iş hayatıma avantajlı başlamamı sağladı. Her zaman öğrenmeye, araştırmaya ve anlatmaya devam edeceğim.”', 'Güray ATAMAN', 'Sahibinden.com, Veri Bilimci', '“Bir veri bilimci için ihtiyaç/probleme karar verilmesi, problem/ihtiyaç çerçevesinde elde edilen verinin temizlenmesi ve analize hazır hale getirilmesi, modelleme süreci, model çıktılarının ve sonuçların doğru bir şekilde yorumlanması konuları çok önemlidir. Bu alanda farkınızı ortaya koymak istiyorsanız istatistik bilginiz ile öne çıkmalısınız. D.E.Ü. İstatistik Bölümü’ nden aldığım eğitim ve istatistik bilgisi mesleğimde öne çıkmamı sağlıyor.” ', ' Devamı...', '”Öğrendiğim birçok bilgi, derslerde hocalarımız tarafından verilen ufak gibi görünen ama aslında çok önemli olan ayrıntılar özellikle projelerde sorunları kısa sürede fark etmemi ve karşılaştığım sorunlar karşısında çözüm üretmemi kolaylaştırdı.', 'Ayrıca yine eğitim sürecinde farkına vardığım sürekli araştırma ve kendini geliştirme gerekliliğinin de kişisel gelişimimde ve gündemi güncel olarak takip etmemde önemli rol oynadığını düşünüyorum.”', 'Duygunay SELÇUK', 'Paşabahçe, Global Ticari Pazarlama Sorumlusu', '“Dokuz Eylül Üniversitesi İstatistik bölümüne girdiğim ilk seneden son sınıfa kadar her zaman ilgimi çeken ve hayatta neyi istediğimi öğreten bir yapı ile karşılaştım. Sayılar, formüller, denklemler yorumlanabildikçe, anlamlar yüklendikçe, sonuçlar çıkarabildikçe güzelleşti.”', ' Devamı...', '“Sayılar sadece varsayım olarak kalmadı benim için gerçek hayatla birleşti bu durum hayatıma yön vermeme sebep oldu. Yapılan bir araştırmanın, çıkan sonuçların ne aşamalardan geçtiğini, ne kadar zor olduğunu ve toparlandığını gördüm ve sabretmeyi öğrendim. Grup olmayı birlikte hareket etmeyi insan yönetmeyi öğrendim. Hata yapıp başa dönebilmeyi ve pes etmemeyi öğrendim. Kariyer açısından ise farklı farklı konular da çalışıp verinin nasıl toplandığından nasıl analiz edilir ve çıkan sonuçlar nasıl yorumlanıra kadar her aşamasında yer almam ve hocalarımın buna teşvik edip her zaman yanımızda olması benim iş hayatındaki en büyük artım oldu. Aldığım eğitim ve hocalarım sayesinde iş başvurusunda bulunduğum alanda veri analizi yapmamı istediklerinde herkesin önüne geçmeme vesile oldu. Ben hala aynı şirkette çalışıyorum, 2 yıl oldu. Analitik düşünebilmek ve yorum katabilmek veriyi okuyabilmek insanın bakış açısını gerçekten genişletiyor. Verinin bir şirket için önemini gördüm bir veriyi toparlayıp sonuç çıkartıp üstüne de yorum yapabiliyorsan zaten bir sürü güzel iş beraberinde geliyor. Bunların hepsi aldığım eğitim ve en önemlisi hocalarımın sayesinde oldu. Bizlere öğrenmenin en sıcak halini gösterdikleri ve bize kattıkları değerler için gerçekten çok ama çok teşekkür ederim :)”', 'Feyza ERSÖZ', 'Paşabahçe, Veri Analisti', '“DEÜ İstatistik Bölümünde eğitim aldığım süre boyunca doğru yerde olduğumu düşündüm. Bu bölümün bana doğru gelmesinin en büyük nedeni ise Dokuz Eylül Üniversitesinde olmasıydı. Verilen eğitim ve hocalarımın yaklaşımı, gelişimimde büyük rol oynadı.”', ' Devamı...', '“Her zaman öğrendiklerimizi uygulamaya yönelik bir yapı mevcuttu. Verilen projeler, çalışma alanları, grup çalışmaları ve hocaların takibi, iş yönetimi ve ilişki konusunda gelişmeme etken oldu, sorumluluk bilincimi geliştirdi. İş hayatında daha analitik düşünebilmemi sağladı, yönelmek istediğim ve mutlu olduğum alanı bana en iyi şekilde gösterdi. Aldığımız çok yönlü eğitim sayesinde karşımıza çıkabilecek her alanı değerlendirme ve seçme şansım oldu. Şu an mevcut işimde de, aldığım eğitim sayesinde, neden sonuç ilişkilerine yönelik analizler ve çıkarımlar yapabiliyorum. Her fırsatta, bulunduğum her ortamda eğitim aldığım okulun ve bölümümün bana kattığı değeri anlıyor ve aktarıyorum. Tüm bunların, aldığım eğitim ve en önemlisi hocalarımın sayesinde olduğunu biliyorum ve tüm hocalarıma en içten teşekkürlerimi iletiyorum.”', 'Gamze GÜLER', 'Çağdaş Kablo, Raporlama Sorumlusu', '“Üniversite hayatının kendisi başlı başına bireyin gelişmesine büyük katkı sağlarken, İstatistik Bölümü’nü okuyup hayatına, ondan bir şey katmamak imkansız. Hele de sayısal kökenli bir öğrenciyseniz. Öncelikle sayısal düşünme beceriniz gelişiyor. Birinci sınıftan itibaren aldığınız dersler sayesinde, o herkesin konuştuğu ama sorulduğunda tam anlamıyla herkesin cevap veremediği analitik düşünme yetisine sahip oluyorsunuz. Çünkü dersleriniz bu yönü geliştirmenize büyük bir yardımda bulunuyor.” ', ' Devamı...', '“Grup çalışmaları, bitirme projeleri derken bir bakıyorsunuz ki takım çalışmasının içindesiniz, takımın bir parçası olamazsanız eğer dersin sizin için iyi geçmeyeceğinin farkına varıyorsunuz. Bunun sonunda da takım parçası olmayı öğreniyorsunuz. Aynı zamanda sınavlar, farklı proje veya ödevleriniz olursa ‘zaman yönetimi’ nasıl yapılır, bunu öğretiyor size. Diliniz çok iyi değilse dahi, yine dersler sayesinde daha iyi bir seviyeye çıkıyor. Kişisel özelliklerinize buna benzer katkılar sağlarken tabi ki iş yaşamınızı da etkiliyor. Çoğu insanın, iş yaşamına adım attığı, iş yerinde bilgisayarın başına geçtiği ilk zamanlarda bocalaması oldukça normal. Ama öğrenilen dersler, aldığımız eğitim bu dönemi kısa sürede atlatmamıza yardımcı oluyor. Bölümümüzde eğitimi verilen Excel ya da derslerde kullandığımız SPSS tarzı programlar mesela. (Arkadaşlarımla yaptığımız bitirme projesini temel alarak söylemek isterim ki, firmaların çoğu Excel bilen çalışan istemekte.) Çalıştığınız yerde, okuduğumuz bölümle direk olarak ilgisi olmasa dahi, bir program kullanıyorsunuz ve çalışma/kullanma mantığı benzer oluyor. Excel zaten başlı başına bir dünya ve rapor yapmanız gerekirse ilk olarak ondan yararlanabiliyorsunuz. Önünüze çıkan her problem ya da sorunu hafızanızda en ince ayrıntısına kadar irdeleyebilecek yetiye sahip oluyorsunuz, çünkü dört sene size bunları ekliyor. Ve daha nicesi.. Bunların hepsi birbirinden aydın ve kaliteli eğitimciler sayesinde olabiliyor. Çünkü bu eğitimciler sizi düşünmeye itiyor, ezbere değil öğrenmeye itiyor. Böylece hem kişiliğinize hem iş yaşantınıza birçok özellik ekleyip mezun oluyorsunuz. En azından benim için bu böyle oldu. Dilerim ki DEÜ İstatistik Bölümü bünyesinde bulunan her öğrenciyi en az bu derece etkiler. “', 'Ayhan Fuat ÇELİK', 'Adspert, Yazılım Mühendisi', '““Bugün dünyada karşılaştığımız hemen her fenomen ya belli bir düzeyde belirsizlik içeriyor ya da onu oluşturan sistemin kaotik yapısı bizi belirsizlik içeren bir model kurmaya zorluyor. Bu yüzden istatistik, ya da belirsizliğin bilimi, finanstan yüksek enerji fiziğine, iş analitiğinden kanser araştırmalarına kadar birçok alanda anahtar rol oynuyor. Bu alanların her birinde değişimi açıklarken, modellerken, modelleri kıyaslarken ve sonuçlarını aktarırken kullanılan araçlar istatistik araçları ve lisans eğitimi boyunca geliştirdiğiniz bu araçları kullanma beceriniz sizi ayıran bir özellik olarak öne çıkıyor.” ', ' Devamı...', '” İstatistik bölümünün makine öğrenmesi yazılım mühendisi olarak iş hayatımda bana en büyük katkısı model kurma, kullanımdaki modellere eleştirel yaklaşabilme ve basit ve karmaşık modeller arasındaki güç dengesini bulabilme konularında oldu. Basit ya da önemsiz bulduğum, istatistikte çok temel olan ve belki birinci sınıfta öğrendiğim birçok bilginin bana farklı bir bakış açısı sağladığını ve çok kritik yerlerde avantaj kazandırdığını sıklıkla fark ediyorum. Bunun yanı sıra lisans eğitimim sırasında programlamanın ve yabancı dilin önemine yapılan vurgu, uygulamalara verilen ağırlık ve çok çeşitli veri setleriyle çalışmış olmak bana önemli katkılar sağladı.”', 'Sabri VERSAN', 'Bahçeşehir Üniversitesi, Dijital Pazarlama Uzmanı', '“Öncelikle, İstatistik bütün kesim tarafından öğrenilmesi zorunlu hale getirilmesi gereken bir bilim dalı olduğunu düşünüyorum. İnsanlar, verinin değerini yavaş yavaş anlamaya başladılar ki artık verileri de depolama ve çıkarım yapmaya başladılar. Bunun sonucunda oluşan boşluğu kapatabilecek tek dal ise İstatistik ile ulaşabilen Veri Analistliği ve Veri Madenciliği.”', ' Devamı...', '” Ortaya çıkan her veriyi saklama ve çıkarım yaparak, geleceğe (ürüne veya hizmete) yön verme konusunda çok daha başarılı olacağız. DEÜ bütün bu bilgilerin yanı sıra, öğretmenleriyle ve öğrencileriyle bana bu duyguları yaşatmış bir bölümdür. Öğrenciler arası iletişimin ve daha da önemlisi, bütün akademik personelin arasındaki sıcak bağ, beni bu aileye bir adım daha yaklaştırmıştı. Bu sıcak iletişimin, iş hayatında da oluşturabildiğimiz anda oluşan yakınlık ve aile hissini, ben DEÜ İstatistik bölümünden kazandım. Şimdi Bahçeşehir Üniversitesi Uluslararası Ofis’ te yeni pazar çalışmaları yapıyorum ve bunu yaparken de İstatistik çalışma alanımın büyük bir bölümünü oluşturuyor. DEÜ İstatistik, sadece çalışma hayatına değil sizi hayata da hazırlıyor.”', 'Tuğçe EKERER', 'DCS Commun. Center, Operasyon Sorumlusu', '“Çocukluğumdan beri en çok sevdiğim ders matematikti, insanın sevdiği işi yapması ve sevdiği bölümü seçmesi çok önemli. Bu yüzden Dokuz Eylül Üniversitesi İstatistik Bölümünü seçtim. İstatistik Bölümü bana iş hayatında kullanabileceğim verilerin analiz edilmesini, analitik düşünmeyi, sayıları okuyup doğru yorumlamayı kattı. Şu an özel bir şirkette raporlama departmanında çalışmaktayım.”', ' Devamı...', '“İstatistik, birçok farklı bilimin birleşiminden ortaya çıkan bir yöntemdir. Bu işin içerisinde iktisadi, yazılımsal ve datasal süreçler, karar destek, analitik ve analiz kısımları var. Buradaki kıymet üniversitede aldığınız eğitimi nasıl değerlendireceğinizle alakalı çünkü size analitik bakış açısı gibi önemli bir yetkinlik kazandırıyor. Hatta belki de insanların öğrenmek istediği cevabı kazandırarak bir adım sonra ne olacağını görmenizi sağlıyor. Dolayısıyla analiz yöntemleri, tespitler ve yaklaşımlarla bu sorunun cevabını alabileceğiniz tüm pozisyonlarda çalışabilirsiniz.”', 'Uğur ERGÜN', 'Türkiye Metal Sanayicileri Sendikası, Araştırma ve Veri Analizi Uzmanı', '“Merhabalar, günümüzde gazetelerde, sosyal medyada, iş dünyasına yönelik blog ve dergilerde fazlaca duyduğumuz popüler kavramlarımız var. Yapay zeka, endüstri 4.0, machine learning, blockchain gibi adından söz ettiren bu kavramlar, adında “İstatistik” geçse bu kadar popüler olur muydu bilinmez ama uygulamaya konu aldığı tüm yöntemlerin “İstatistik Bilimi” nin konusu olduğu su götürmez bir gerçek. Bunları uygulayan, uygulamaya çalışan çoğu kurum ya da kişi söz konusu kavramlardan bahsederken “geleceği şekillendirmek” ifadesine de sıkça başvurur.”', ' Devamı...', '“Büyük olasılıkla şahit olacağız ki çok uzak olmayan bir zaman diliminde geleceği değiştiren biri çıkacak ve bu bir istatistikçi olacak. D.E.Ü. İstatistik Bölümü’ nden 2011 yılında mezun oldum. Otomotiv, telekomünikasyon, sivil toplum örgütü gibi farklı alanlarda deneyim sahibi oldum. Mezun olduğum bölümden öğrendiğim en önemli şey ise “sorgulamak”. Diğer bir deyişle “öğrenmeyi öğrenmek”. Düşünmeye teşvik eden öğrenme yöntemleriyle geçen 4 yılın sonunda farklı alanlarda bilinmeyene kolay adapte olmayı, uygulayabilmeyi ve geliştirebilmeyi birbirinden kıymetli ve saygıdeğer hocalarıma ve onların ele aldığı öğretim şekline borçluyum. Şükran ve muhabbetle…', 'Yaşadığımız coğrafyada eğitim alınabilecek en keyifli bölümlerden birinde halen olan ya da mezun adayı olan değerli arkadaşlarıma da önerebileceğim şudur ki:', 'Kolumuzdaki altın bileziğin kıymetini her zaman bilelim. Ancak unutmayalım ki yalnızca “İstatistik” bilerek Tınaztepe’den dışarı çıkamaz ve geleceği değiştiremeyiz. “İstatistik Bilimi” nin araçlarını kullanarak çevremizi şekillendirebileceğimiz farklı alanları da merak etmeli ve kendimizi sürekli olarak yenilemeliyiz.”', 'Dokuz Eylül Üniversitesi, Tınaztepe Kampüsü, Fen Fakültesi, İstatistik Bölümü, 35390 Buca/İZMİR.', 'Telefon:+90 (232) 301 85 10  E-mail: istatistik@deu.edu.tr']