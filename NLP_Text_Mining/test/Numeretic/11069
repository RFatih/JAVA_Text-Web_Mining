['Menüye Geç', 'Anasayfa', 'Hakkımızda ', 'Görevler', 'Misyon & Vizyon', 'Mevzuat', 'İletişim ', 'Daire Başkanlığı İletişim', 'Birim Öğrenci İşleri Adres ve Telefonları', 'Anasayfa', 'Dokuz Eylül Üniversitesi Atatürk İlkeleri ve İnkılap Tarihi Enstitüsü Koordinatörlük ve Merkezi Sınav Yönergesi', 'Akademik Takvimler', 'Program Açma ve Öğretim Planı Değişikliği', 'Mevcut Fakülte, Bölüm ve Programlara İlk Defa Öğrenci Alım Kriterleri', 'Diploma Sorgulama', 'Not Dönüşümü', 'Dikey Geçiş', 'Yatay Geçiş', 'Yurt Dışından Öğrenci Kabulü', 'Yabancı Uyruklu Öğrenci Sağlık Sigortası', 'Akıllı Kart', 'Burslar', 'Özel Öğrenci Kabulü', 'Üniversitemiz Taban ve Tavan Puanları', 'Kamu Hizmetleri Standartları', 'Üniversitelerarası İşbirliği', 'YÖKSİS Bilgi Güncelleme (YÖKSİS Information Update)', 'Dokuz Eylül Üniversitesi Atatürk İlkeleri ve İnkılap Tarihi Enstitüsü Koordinatörlük ve Merkezi Sınav Yönergesi', ' ', 'DOKUZ EYLÜL ÜNİVERSİTESİ', 'ATATÜRK İLKELERİ VE İNKILAP TARİHİ ENSTİTÜSÜ', 'KOORDİNATÖRLÜK VE MERKEZİ SINAV YÖNERGESİ', ' ', 'BİRİNCİ BÖLÜM', ' Amaç, Kapsam, Dayanak ve Tanımlar', 'Amaç ', 'MADDE 1-', ' (1) Bu Yönergenin amacı, Atatürk İlkeleri ve İnkılap Tarihi dersi sınavlarının merkezi olarak yapılmasına ve bununla ilgili enstitü ve birim koordinatörlüklerinin oluşturulmasına ilişkin usul ve esasların belirlenmesidir.', 'Kapsam', 'MADDE 2-', ' (1) Bu Yönerge, Atatürk İlkeleri ve İnkılap Tarihi Enstitüsünce yapılacak olan Atatürk İlkeleri ve İnkılap Tarihi dersi sınavlarının merkezi olarak yapılması için gereken koordinatörlüklerin oluşturulması, çalışma ve işleyişine ilişkin esasları kapsar.', 'Dayanak', 'MADDE 3-', ' (1) Bu Yönerge, 2547 sayılı Yükseköğretim Kanunu’nun 14. maddesine dayanılarak hazırlanmıştır.', 'Tanımlar', 'MADDE 4-', ' (1) Bu Yönergede geçen;', ' Müdürlük: Atatürk İlkeleri ve İnkılap Tarihi Enstitüsü Müdürlüğünü,', ' Enstitü: Atatürk İlkeleri ve İnkılap Tarihi Enstitüsünü,', ' Yönetim Kurulu: Atatürk İlkeleri ve İnkılap Tarihi Enstitüsü Yönetim Kurulunu,', ' Müdür: Atatürk İlkeleri ve İnkılap Tarihi Enstitüsü Müdürünü,', ' ifade eder.', ' ', ' ', 'İKİNCİ BÖLÜM ', 'Koordinatörlüklerin Oluşturulması, Görev ve Sorumlulukları', 'Enstitü Koordinatörlüğünün Oluşturulması ve Görevleri', 'MADDE 5- ', 'Enstitü koordinatörlüğü, Yönetim Kurulu üyeleri arasından seçilecek bir öğretim elemanı, Atatürk İlkeleri ve İnkılap Tarihi dersi Bologna Koordinatörü ve dersi veren iki okutmandan oluşur. Bu kurulun üyeleri, Enstitü Kurulunca belirlenir. Bologna Koordinatörü kurulun başkanıdır. Enstitü Koordinatörlüğü Atatürk İlkeleri ve İnkılap Tarihi dersinin veriliş ve uygulanış süreçlerinde ortaya çıkacak sorunları saptayarak dersi veren öğretim elemanlarından gelecek öneriler ile birlikte rapor halinde Yönetim Kuruluna sunmakla görevlidir.', 'Birim Koordinatörlüğünün Oluşturulması ve Görevleri', 'MADDE 6-', 'Yönetim Kurulu, eğitim', '–', 'öğretim yılı başında her bir fakülte/yüksekokul için, dersi veren öğretim elemanları arasından bir birim koordinatörü görevlendirir. Bir koordinatör, aynı anda birden fazla fakülte ve yüksekokul için birim koordinatörü olarak görevlendirilebilir. Her bir birimde ders veren öğretim elemanları, birim koordinatörlüğünün doğal üyesidir. Birim koordinatörü, Atatürk İlkeleri ve İnkılap Tarihi derslerinin ve sınavların merkezi esasa uygun olarak yürütülmesinden, sınav sorularının içeriğinden, doğruluğundan veya yanlışlığından, ders ve sınavlarla ilgili olarak doğacak sorunların ilgili birim ile temasa geçilerek çözülmesinden ve koordinatörü olduğu fakülte/yüksekokul ile müdürlük arasındaki eşgüdümün sağlanmasından sorumludur. Her dönem sonunda Birim Koordinatörleri, dönem içinde karşılaşılan sorunları ve diğer hususları bir rapor halinde Müdürlüğe iletir.', 'ÜÇÜNCÜ BÖLÜM', ' Sorularının Hazırlanması, Sınavların Yapılışı ve Değerlendirilmesi', 'Sınav Sorularının Hazırlanması ', 'MADDE 7-', ' İlgili fakülte ve yüksekokulda ders veren öğretim elemanları, sınavlarda sorulabilecek soruları hazırlayarak elden ya da elektronik posta yoluyla birim koordinatörlerine iletirler. Birim koordinatörleri, kendisine iletilen soruları dersin belirlenmiş olan müfredatı, haftalık ders içeriklerine uygunluğu ve sınav dönemine kadar işlenmiş olan konular açısından inceler ve birim koordinatörlüğü üyeleri ile en az bir kez bir araya gelerek sınav metnini hazırlar.', 'Sınavların Yapılışı', 'MADDE 8 – ', 'Sınavlar, fiziki şartların yeterli olması durumunda Üniversite genelinde tek oturumda, fiziki şartlarının yeterli olmaması durumunda ilgili birimin fiziki koşulları dikkate alınarak her bir birimde tek veya birden fazla oturumda gerçekleştirilir.', 'Sınav Sorularının Gizliliği ve Güvenliği', 'MADDE 9-', ' Sınav sorularının hazırlanması ve onaylanmasında görevli olanlar ile sorularla ilgili iş ve işlemleri yürütenler sınav sorularının gizliliğinden ve güvenliğinden sorumludur. Gizliliği ihlal edenler hakkında ilgili disiplin hükümleri uygulanır.', 'DÖRDÜNCÜ BÖLÜM', ' Son Hükümler', 'Hüküm bulunmayan hâller', 'MADDE 10-', ' Bu Yönergede hüküm bulunmayan hususlarda Dokuz Eylül Üniversitesi Ön lisans ve Lisans Öğretim ve Sınav Yönetmeliği ve ilgili diğer mevzuat hükümleri uygulanır.', 'Yürürlük', 'MADDE 11-', '(1) Bu Yönerge 2014-2015 eğitim-öğretim yılında uygulanmak üzere Üniversite Senatosunca kabul edildiği tarihte yürürlüğe girer.', 'Yürütme', 'MADDE 12', '– (1) Bu Yönerge hükümlerini Dokuz Eylül Üniversitesi Rektörü yürütür.', '© DEU']