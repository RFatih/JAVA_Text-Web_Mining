['Menüye Geç', 'Hakkında ', 'Bölümümüz', 'Misyon ve Vizyon', 'Bölüm Başkanının Mesajı', 'İletişim', 'Kadromuz ', 'Akademik Personel', 'ÖYP Kadrosu', 'Bursiyerler', 'Bölüm Yönetimi', 'Emekli Öğretim Üyelerimiz', 'Emekli İdari Personel', 'Eğitim ', 'Lisans  ', 'Dersler', '2020-2021 Bahar Yarıyılı Ders Programı', 'Staj', 'Bitirme Projeleri', 'Yandal', 'Değişim Programları', 'Erasmus+', 'Mevlana', 'Farabi', 'İstatistik Topluluğu', 'Lisansüstü  ', 'İstatistik Yüksek Lisans', 'Veri Bilimi Yüksek Lisans', 'Doktora', 'Araştırma ', 'Seminerler', 'Yayınlar', 'Konferanslar', 'Galeri', 'Mezunlar ', 'Mezunlarımızın Kariyer Yolculukları', 'Aday Öğrenciler', 'Anasayfa', 'Mevlana', 'Mevlana', 'Mevlana Değişim Programı, yurtiçinde eğitim veren yükseköğretim kurumları ile yurtdışında eğitim veren yükseköğretim kurumları arasında öğrenci ve öğretim elemanı değişimini mümkün kılan bir programdır. 23 Ağustos 2011 tarih ve 28034 sayılı Resmi Gazete’de yayımlanan Yönetmelik ile birlikte yurt dışındaki yükseköğretim kurumları ile ülkemizdeki yükseköğretim kurumları arasında öğrenci ve öğretim elemanı değişiminin önü açılmıştır.', 'Diğer değişim programlarından farklı olarak, hiçbir coğrafi bölge ayrımı olmaksızın değişim programı bünyesindeki hareketlilik bütün dünyadaki yükseköğretim kurumlarını kapsamaktadır.', 'Değişim programına katılmak isteyen öğrenciler en az bir en fazla iki yarıyıl eğitim için; öğretim elemanları ise en az 1 hafta en fazla 3 ay süreyle dünyadaki yükseköğretim kurumlarında ders vermek üzere programdan faydalanabilirler. Benzer şekilde dünyanın bütün bölgelerinden de öğrenci ve öğretim elemanları Türkiye’deki yükseköğretim kurumlarına gelebilirler.', '*2014-2015 akademik yılında Erasmus Programı’na dahil ülkelerdeki yükseköğretim kurumları Mevlana Değişim Programı’nın kapsamı dışında tutulmuştur.', '+ Mevlana Değişim Programı’nın Amacı', 'Mevlana Değişim Programı’nın öncelikli amacı, yurt içinde eğitim veren yükseköğretim kurumları ile yurt dışında eğitim veren yükseköğretim kurumları arasında öğrenci ve öğretim elemanı değişimini sağlamaktır. Ayrıca Mevlana Değişim Programı’nın temel amaçları;', '– Türkiye’yi yükseköğretim alanında bir cazibe merkezi haline getirmek,', '– Yükseköğretim kurumlarımızın akademik kapasitelerini artırmak,', '– Yükseköğretimin küreselleşme sürecine katkıda bulunmak,', '– Türkiye’nin zengin tarihsel ve kültürel mirasını küresel düzeyde paylaşmak,', '– Kültürler arası etki.', '+ Mevlana Değişim Programına Kimler Katılabilir?', 'Mevlana Değişim Programı kapsamında öğrenci değişimine, Türkiye’deki bütün yükseköğretim kurumlarında (Mevlana Değişim Programı Protokolü imzalamış olan yükseköğretim kurumlarında) örgün eğitim programlarına kayıtlı ön lisans, lisans, yüksek lisans ve doktora öğrencileri katılabilirler.', 'Ayrıca, Mevlana Değişim Programı Protokolü imzalayan yurt içi ve yurt dışı yükseköğretim kurumlarında görev yapan tüm öğretim elemanları da Mevlana Değişim Programına katılabilirler.', 'Öğretim elemanlarının hareketlilik kapsamında yer alan akademik faaliyetleri haftalık olarak toplam altı saatten daha az olamaz. Öğretim elemanı tarafından gerçekleştirilen faaliyetlerin saat olarak hesaplanmasında dersler esas alınır. Ders saatlerinin haftalık olarak altı saati doldurmaması durumunda seminer, panel veya konferanslar gibi akademik faaliyetler de bu kapsamda değerlendirilir. Ders verme faaliyeti içermeyen öğretim elemanı hareketliliği planları, Mevlana Değişim Programı kapsamında değerlendirilemez ve değişim için kabul edilemez.', '+ Mevlana Değişim Programına Katılım Şartları', 'Mevlana Değişim Programı öğrencisi olmak için temel koşullar birkaç başlık altında toplanabilir:', '– Öğrencinin, örgün eğitim verilen yükseköğretim programlarında kayıtlı ön lisans, lisans, yüksek lisans veya doktora öğrencisi olması,', '– Ön lisans ve lisans öğrencilerinin genel akademik not ortalamasının 4 (dört) üzerinden en az 2,5 (iki buçuk) olması,', '– Yüksek lisans ve doktora öğrencilerinin genel akademik not ortalamasının 4 (dört) üzerinden en az 3 (üç) olması.', '– %50 dil puanı + %50 Not Ortalaması', 'Ön lisans ve lisans programlarının hazırlık ve birinci sınıfında okuyan öğrenciler ile hazırlık ve bilimsel hazırlık dönemlerinde bulunan yüksek lisans ve doktora öğrencileri, esas eğitime başladıkları ilk yarıyıl için bu programdan faydalanamazlar.', "+ Mevlana Değişim Programı' ndan yararlanmak isteyen ve ön şartları taşıyan bir kişi nasıl başvuru yapmalı?", 'Öğrenciler, Türkiye´de kayıtlı olduğu yükseköğretim kurumunun Mevlana Değişim Programı kurum koordinasyon ofisine', 'https://mevlana.yok.gov.tr/', 'internet adresinden ulaşabileceği gerekli formları eksiksiz bir şekilde doldurarak başvurusunu gerçekleştirebilir.', 'Mevlana Değişim Programı Protokolü imzalayan yükseköğretim kurumlarında görev yapan tüm öğretim elemanları da aynı şekilde ilgili Mevlana Değişim Programı kurum koordinasyon ofisine başvurularını yapabilirler.', '+ Mevlana Değişim Programından kaç sefer ve ne kadar süre ile yararlanabiliriz?', 'Öğrenciler; Mevlana Değişim Programından en az bir, en fazla iki yarıyıl faydalanabilirler. Yarıyıl hesabı, eğitim sistemi dikkate alınarak değişiklik gösterebilirse de toplam değişim süresi bir eğitim-öğretim yılını aşamaz.', 'Öğretim elemanlarının Mevlana Değişim Programı hareketlilik süresi, bir eğitim-öğretim yılı içinde bir defaya mahsus olmak üzere en az bir hafta en fazla üç ay olabilir.', "+ Mevlana Değişim Programı' ndan yararlanmak isteyen bir öğrenci gittiği kurum öğrenim ücreti öder mi?", 'Öğrenciler sadece, Mevlana Değişim Programı öğrencisi oldukları süre zarfında kayıtlarının bulunduğu örgün yükseköğretim kurumlarına ödemekle yükümlü oldukları katkı paylarını ya da öğrenim ücretlerini ödemeye devam ederler. Değişim programı çerçevesinde gideceği yükseköğretim kurumuna ayrıca bir eğitim öğretim ücreti ödemezler.', '+ Programa katılan öğrenci dönem kaybına uğrar mı?', 'Mevlana Değişim Programına katılıp, Türkiye sınırları dışında başka bir ülkede eğitim gören öğrencinin yurt dışındaki yükseköğretim kurumunda almış olduğu ders ya da derslerin, Öğrenim Protokolü’nde hangi derslere denk sayılacağının açıkça belirlenmiş olması sebebiyle öğrenci ülkesine döndüğünde herhangi bir dönem kaybı yaşamaz.', '+ Mevlana Değişim Programı Süresince Burslar: Öğrenciler İle ilgili Hususlar', 'Mevlana değişim programına katılan öğrencilerin, öğrenim gördükleri süre içerisinde aldıkları diğer burslar ve krediler devam eder ve kendi yükseköğretim kurumlarına kayıtlarını yaptırarak ödemekle yükümlü oldukları katkı payı/öğrenim ücretini kendi kurumlarına ödemeye devam ederler ve gideceği yükseköğretim kurumuna ayrıca eğitim-öğretim ücreti ödemezler.', 'Öğrencilere değişim programına katıldıkları süre boyunca ödenecek burs tutarı, öğrencilerin eğitim için gittikleri ülkenin ekonomik hayat standartları göz önünde bulundurularak farklılaşmaktadır. Mevlana Değişim Programı kapsamında burslu Mevlana Değişim Programı öğrencisine, 5102 sayılı Yüksek Öğrenim Öğrencilerine Burs, Kredi Verilmesine İlişkin Kanuna göre lisans öğrenimi gören öğrencilere ödenmekte olan aylık burs tutarının üç katına kadar, YÖK Yürütme Kurulu tarafından belirlenen oranlarda, burs ödenebilir.', 'Değişim programı kapsamında dünyanın farklı coğrafyalarından Türkiye’deki yükseköğretim kurumlarına gelen öğrencilere de YÖK Yürütme Kurulu tarafından belirlenen oranlarda, burs ödenir.', 'Öğrencilere yapılacak ödemelerde, burs miktarının %70’i aylıklar halinde ödenir. Öğrencinin geri kalan burs tutarının ödemesi yapılırken, öğrencinin almakla yükümlü olduğu derslerdeki başarılı olduğu derslerin toplam kredisinin almakla yükümlü olduğu tüm derslerin toplam kredisine oranı esas alınarak yapılır.', 'Değişim için yükseköğretim kurumuna ayrılan kaynağın yetersiz kalması durumunda, Programın diğer şartlarına uyulması kaydıyla öğrencinin kendi imkânı ya da özel burslar yoluyla değişiminin gerçekleştirilmesine imkân sağlanabilir.', 'Mevlana Değişim Programı Süresince Burslar: Öğretim Elemanları İle ilgili Hususlar', 'Mevlana Değişim Programı kapsamında yurt dışına gönderilecek öğretim elemanlarına 6245 sayılı Harcırah Kanunu hükümlerine göre harcırah, yurt dışından gelecek öğretim elemanlarına ise 6245 sayılı Kanun uyarınca harcırah ile 2547 sayılı Kanunun 10 uncu maddesine göre ek ders ücreti ödenebilir. Yapılacak ek ders ücretinin ülkeler ve unvanlar itibariyle belirlenmesine YÖK Yürütme Kurulu yetkilidir.', 'Bu bilgiler', 'http://international.deu.edu.tr/mevlana-program-tanitim/', 'adresinden alınmıştır.', 'Daha kapsamlı bilgi için', 'http://www.yok.gov.tr/web/mevlana/anasayfa', 'adresi ziyaret edilebilir.', 'Mevlana değişim programı kitapçığına', 'http://www.yok.gov.tr/documents/757816/2815812/Mevlana-Kitapcik-Yeni_.pdf/d94220ea-5168-4744-b788-b5180ceb772a', 'adresinden ulaşılabilir.', 'Mevlana değişim programına ait yönetmeliğe', 'http://www.yok.gov.tr/documents/757816/2697809/Mevlana+Degisim+Program%C4%B1na+%C4%B0li%C5%9Fkin+Y%C3%B6netmelik/9bc8447e-4bce-4f4b-8984-1880ad1e743d', 'adresinden ulaşılabilir.', 'Mevlana Programı Koordinatörü', 'Prof. Dr. Burcu HÜDAVERDİ ÜÇER', 'Dokuz Eylül Üniversitesi, Fen Fakültesi, İstatistik Bölümü', '0 (232) 301 85 97', 'E-Mail: ', 'burcu.hudaverdi@deu.edu.tr', 'Dokuz Eylül Üniversitesi, Tınaztepe Kampüsü, Fen Fakültesi, İstatistik Bölümü, 35390 Buca/İZMİR.', 'Telefon:+90 (232) 301 85 10  E-mail: istatistik@deu.edu.tr']