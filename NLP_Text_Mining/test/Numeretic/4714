['DEÜ Haberler', 'Beğeni', 'Takipçi', 'Takipçi', 'DEÜ Haber Portalı - DEÜ Haberler', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', 'Anasayfa', 'Genel', 'REKTÖR HOTAR DEÜ’NÜN ÇEVRE STRATEJİSİNİ PAYLAŞTI', 'REKTÖR HOTAR DEÜ’NÜN ÇEVRE STRATEJİSİNİ PAYLAŞTI', 'Genel', 'Son Güncelleme ', 'Haz 8, 2021', '88', 'Paylaş', 'Dokuz Eylül Üniversitesi (DEÜ) Rektörlüğü tarafından düzenlenen ve 11 Haziran 2021 tarihine kadar devam edecek ‘Çevre Günleri’ etkinlikleri, DEÜ Sabancı Kültür Sarayı’nda başladı. İzmir Valisi Yavuz Selim Köşger’in katılımıyla gerçekleştirilen açılış töreninde konuşan DEÜ Rektörü Prof. Dr. Nükhet Hotar, üniversite olarak doğaya reçete olacak teknolojileri geliştirecek bilimsel çalışmaları teşvik ettiklerini belirterek, “Çevre stratejimiz kapsamında önümüzdeki dönemde karbon ayak izlerimizi azaltacak ve yenilenebilir kaynaklara yöneleceğiz” diye konuştu. ', 'Dokuz Eylül Üniversitesi (DEÜ) Rektörlüğü tarafından düzenlenen ve 11 Haziran 2021 tarihine kadar devam edecek ‘Çevre Günleri’ etkinlikleri, DEÜ Sabancı Kültür Sarayı’nda başladı. Açılış töreni ile başlayan; panel ve ödül töreni ile devam eden program, İzmir Valisi Yavuz Selim Köşger, Dışişleri Bakanlığı İzmir Temsilcisi Büyükelçi Naciye Gökçen Kaya, DEÜ Rektörü Prof. Dr. Nükhet Hotar, İzmir Çevre ve Şehircilik İl Müdürü Ömer Albayrak, İzmir Tarım ve Orman İl Müdürü Mustafa Özen, İzmir Kalkınma Ajansı Yeşil Büyüme Politikaları Birimi Uzman Emine Bilge Eymirli, üniversite mensupları ve 75. Yıl Özel Eğitim Kurumları öğrencilerinin katılımı ile gerçekleştirildi.', 'Açılışta; insanlığın tarih boyunca doğayı alt etmeye çalıştığını belirten Vali Köşger, “Endüstri devrimi ile birlikte insan doğayı alt etmiş oldu. Ancak bazı galibiyetler aslında devamında mağlubiyetin habercisi gibidir. İnsan ne zaman ki doğayı alt etti; belki de işte o zaman davayı kaybetti. O günden bugüne bütün faaliyetlerimiz eşyayı tabii formunun dışında suni formlara sokmak üzere geliştirilmeye başlandı. Bu şekilde doğanın da kirlenmesinin önü açılmış oldu. Doğada tamir edilemez tahribatlara yol açıldı. Şimdi şiddetli bir şekilde fark ettik ki aslında kendi habitatımıza zarar verdiğimizi fark etmiş olduk” dedi.', 'REKTÖR HOTAR’A TEŞEKKÜR ETTİ', 'Türkiye’nin gelişmekte olan bir ülke olduğunu hatırlatan Vali Köşger, “Her yıl yaklaşık 1 milyon insan işgücü piyasasına katılıyor. Nüfusumuz artmaya devam ediyor. Bu insanların yaşayacağı ve çalışacağı alanları tasarlamak zorundayız. Bunu çevreye en az zararı verecek şekilde yapmayı başarabilmemiz lazım. Geç kalmışlık dezavantaj gibi görünse de bazı durumlarda avantaj da olabilir. Yeni yaşam alanlarını ve çalışma sahalarını, çevreye duyarlı teknolojilerle oluşturarak bu durumu avantaja çevirmeliyiz. Genç nesillere bu bilinci aşılamak açısından üniversitelerimiz bu noktada çok önemli. Dokuz Eylül Üniversitemiz de bu faaliyeti ile duyarlığını en iyi şekilde gösteriyor. Başta Rektörümüz Prof. Dr. Nükhet Hotar olmak üzere emeği geçenlere teşekkür ediyorum” diye konuştu.', 'SORUMLULUKLARIMIZIN FARKINDAYIZ', 'Düzenledikleri etkinliklerde çevre konusunda farkındalık oluşturmayı; DEÜ’nün ve bilim dünyasının çevre ile ilgili çalışmalarını paylaşmayı hedeflediklerini belirten Rektör Hotar, “Ülkemiz, son yıllarda çevre konusunda gerçekten ciddi adımlar attı, yatırımlar yaptı, kapsamlı önlemler aldı. Mevzuatını güçlendirdi ve yeni yaptırım mekanizmaları geliştirdi. Tabi ki bu süreçte bilim dünyamıza da mutat akademik faaliyetlerinin dışında çevre ile ilgili yeni bir misyon yüklendi. Dolayısıyla bizler de bu konuda çalışmaya, farkındalık oluşturmaya ve sosyal sorumluluk ilkelerimize uygun somut adımlar atmaya özen gösterdik. Bugünkü çevre günleri etkinliğini de bu çerçevede planladık” dedi.', 'ÖNEMLİ ADIMLAR ATTIK', 'Konuşmasında üniversite Rektörlüğünün çevrenin korunması ve sıfır atık yönetimi konusunda üç yılda önemli adımlar attığını hatırlatan Rektör Hotar, “Bunların sonucu olarak şu anda 12 yerleşkemiz, Sıfır Atık Belgesi’ni almaya hak kazandı. Diğer yerleşkelerimiz için de çalışmalarımızı sürdürüyoruz. Aynı zamanda kurum içi eğitimler düzenleyerek mensuplarımızı bilgilendiriyor; bütün iş ve işlemlerimizde çevre ile uyumlu olmaya özen gösteriyoruz” diye konuştu. Yenilenebilir enerji kaynaklarına da önem verdiklerini ve Tınaztepe Yerleşkesinde solar enerji üretimine yönelik proje üzerinde çalıştıklarını açıklayan Rektör Hotar, güneş enerjisinin depolanması, endüstriyel atık suların arıtılması, kuru atık çamurundan elektrik üretilmesi gibi projeler hakkında da bilgi verdi.', 'DEÜ’NÜN ÇEVRE STRATEJİSİNİ PAYLAŞTI', '“Üniversite olarak, doğaya reçete olacak teknolojileri geliştirecek bilimsel çalışmaları teşvik edeceğiz” diyen Rektör Hotar, sözlerini şöyle sürdürdü: “Yaşanabilir çevrenin korunması ve geliştirilmesine yönelik dönüşümü önce kendi üniversitemizde tamamlayacak, karbon ayak izlerimizi azaltacak ve yenilenebilir kaynaklara yöneleceğiz. Çevre bilinci olan ve doğal hayatın korunmasına duyarlı hemşehrilerimiz ile birlikte; kentimizdeki, ülkemizdeki ve dünyadaki doğal hayatın selameti için çalışacağız.”', 'ATIK SU ARITMA TESİSİ VURGUSU', 'Açılış konuşmalarının ardından moderatörlüğünü Rektör Hotar’ın üstlendiği ‘Havzalarda Noktasal ve Yayılıcı Kirletici Kaynaklar Tespiti ve Uygulama Örnekleri’ başlıklı panel gerçekleştirildi. Burada konuşan İzmir Çevre ve Şehircilik İl Müdürü Ömer Albayrak, Küçük Menderes Havzası’ndaki denetimlerini sıkı şekilde devam ettirdiklerini belirterek, Küçük Menderes Havzasındaki kirliliğin büyük oranda kirli sulardan oluştuğunu ve acilen atık su arıtma tesislerinin tüm yerleşim yerlerini kapsayacak şekilde tamamlanması gerektiğini söyledi. İzmir Kalkınma Ajansı Yeşil Büyüme Politikaları Birimi Uzmanı Emine Bilge Eymirli ise bölge ve Türkiye için ekonomik açından çok önemli olan havzanın yapılan çalışmalar göre 2030 yılında kuraklıkla karşı karşıya kalacağını söyledi. Çok hassas eko sistemlere sahip olan İzmir’de koruyarak kullanma stratejisinin önemli olduğunu belirten Eymirli, ekonomik değere sahip zeytin, domates, incir ve süt gibi ürünlerin kuraklıktan etkilenebileceği tespit edildiğini anlattı.', 'YEREL ÜRÜNLERİN VARLIĞI', 'İzmir Tarım ve Orman İl Müdürü Mustafa Özen de bölgedeki çiftçinin Türkiye’nin her yerinde yetişen ürünlere yönelmek yerine bu bölgede yetişen yerel ürünlerin varlığını koruması gerektiğini, çiftçiyi ürün seçimi ya da atık yönetimi ile baş başa bırakmak yerine acilen çalışmalar yapılmasının hayati öneme sahip olduğunu anlattı. DEÜ Mühendislik Fakültesi Öğretim Üyesi Prof. Dr. Görkem Akıncı ise havzada noktasal kirlilik kadar alansal kirlilik kaynaklarının etkisinin de belirlendiğini ifade ederek; kirliliğe tarımsal alanda kullanılan gübre, hayvansal atıklar ve endüstriyel deşarjın büyük etkisi olduğunu söyledi.', 'ÖDÜLLER SAHİPLERİNİ BULDU', 'Dokuz Eylül Üniversitesi Güzel Sanatlar Fakültesi’nin sergi açtığı ve Solaris Güneş Arabası’nın da sergilendiği açılış töreninde ayrıca; Rektörlük tarafından düzenlenen Yaşamın İçinden Çevre Fotoğraf Yarışması’nda ve Yaşadığımız Çevre İçin Genç Fikirler Platformu Logo Yarışması’nda dereceye girenlere ödülleri verildi.', 'REKTÖR HOTAR DEÜ’NÜN ÇEVRE STRATEJİSİNİ PAYLAŞTI', ' Geri', '1', '7', 'İleri ', '88', 'Paylaş', ' Önceki Haber', 'DEÜ’NÜN 12 YERLEŞKESİ SIFIR ATIK BELGESİ ALDI', 'Sonraki Haber ', 'ÖZEL ÇOCUK AHMET DEÜ’DE ŞİFA BULDU', 'İlgili Yazılar', 'Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA SERGİSİ AÇILDI', 'Genel', 'DEÜ COVİD İZLEM MERKEZİNİN BULGULARINI AÇIKLADI', 'Genel', 'JANDARMA’DAN DEÜ’YE ANLAMLI EMANET', 'Genel', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', ' Son Haberler', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', '1 107', ' Haber Arşivi', 'Haziran 2021', 'Mayıs 2021', 'Nisan 2021', 'Mart 2021', 'Şubat 2021', 'Ocak 2021', 'Aralık 2020', 'Kasım 2020', 'Ekim 2020', 'Eylül 2020', 'Ağustos 2020', 'Temmuz 2020', 'Haziran 2020', 'Mayıs 2020', 'Nisan 2020', 'Mart 2020', 'Şubat 2020', 'Ocak 2020', 'Aralık 2019', 'Kasım 2019', 'Ekim 2019', 'Eylül 2019', 'Ağustos 2019', 'Temmuz 2019', 'Haziran 2019', 'Mayıs 2019', 'Nisan 2019', 'Mart 2019', 'Şubat 2019', 'Ocak 2019', 'Aralık 2018', 'Kasım 2018', 'Ekim 2018', 'Eylül 2018', 'Ağustos 2018', 'Temmuz 2018', 'Haziran 2018', 'Mayıs 2018', 'Nisan 2018', 'Mart 2018', 'Şubat 2018', 'Ocak 2018', 'Aralık 2017', 'Kasım 2017', 'Ekim 2017', 'Eylül 2017', ' Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Akademik', 'DEÜ’DEN KURAKLIĞA KARŞI AB PROJESİ', 'DEÜ DİŞ HEKİMLİĞİ FAKÜLTESİ GÜZ DÖNEMİNE HAZIR', 'ULUSLARARASI GÖÇ KONFERANSI SONUÇ DEKLARASYONU YAYINLANDI', 'DEÜ TIP FAKÜLTESİ 43. KURULUŞ YILINI KUTLADI', ' Sağlık', 'DEÜ COVİD İZLEM MERKEZİNİN BULGULARINI AÇIKLADI', 'DEÜ’DEN ENGELLERİ SANATLA AŞIYORUZ ETKİNLİĞİ', 'DEÜ’DEN KURAKLIĞA KARŞI AB PROJESİ', 'DEÜ VE AFAD GÜÇ BİRLİĞİ YAPTI', ' Bilim', 'DEÜ’DEN KURAKLIĞA KARŞI AB PROJESİ', 'GÖÇ OLGUSU ULUSLARARASI KONFERANSTA TARTIŞILACAK', 'DEÜ, MADEN ANALİZLERİ İÇİN YERLİ REFERANS MALZEME ÜRETECEK', 'DEÜ DENİZCİLİK TARİHİNE UYGULAMA MERKEZİ İLE IŞIK TUTACAK', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', '© 2021 - Dokuz Eylül Üniversitesi - Haber Portalı. ', 'Basın ve Halkla İlişkiler Koordinatörlüğü - Cumhuriyet Bulvarı No:144 Alsancak / İZMİRTel: 0232 412 10 60 - 62 - 64Email: deu.basin@deu.edu.tr']