['DEÜ Haberler', 'Beğeni', 'Takipçi', 'Takipçi', 'DEÜ Haber Portalı - DEÜ Haberler', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', 'Anasayfa', 'Genel', 'Rektör Hotar’dan Kritik Uyarı: “Rehavete Kapılmak Hata Olur”', 'Rektör Hotar’dan Kritik Uyarı: “Rehavete Kapılmak Hata Olur”', 'Genel', 'Sağlık', 'Son Güncelleme ', 'May 27, 2020', '580', 'Paylaş', 'Korona Virüs ile mücadelede Dokuz Eylül Üniversitesi (DEÜ) Araştırma Uygulama Hastanesi’nin bütün imkanlarını seferber ederek 7/24 esasıyla çalıştığını kaydeden DEÜ Rektörü Prof. Dr. Nükhet Hotar, Türkiye genelinde alınan umut verici sonuçlara ve Ramazan Bayramını takip eden günlerde sosyal hayatın kademeli olarak normalleşeceğine ilişkin beklentiye rağmen bu aşamada rehavete kapılmanın hata olacağını söyledi. Rektör Hotar, “Üniversite hastanemiz 2,5 aydır yoğun şekilde çalışıyor. Bu süreçte mesai arkadaşlarımız ile hasta ve hasta yakınlarımız için her türlü tedbiri aldık. Gelinen nokta umut verici ancak dikkatli davranmak zorundayız” dedi.', 'Türkiye’nin ulusal sağlık politikalarına bağlı olarak bölgesel hizmet sunan Dokuz Eylül Üniversitesi (DEÜ) Araştırma Uygulama Hastanesi’nde; küresel COVID-19 salgını ile etkin şekilde mücadele edildiğini ve kurumun bütün imkanları ile seferber olduğunu açıklayan DEÜ Rektörü Prof. Dr. Nükhet Hotar, Ramazan Bayramı sonrası için de kritik bir uyarıda bulundu. Türkiye Cumhuriyeti Cumhurbaşkanlığı’nın talimatları doğrultusunda Sağlık Bakanlığı’nın koordinasyonu ve Bilim Kurulu’nun tavsiyeleri ile yürütülen süreçte ortaya çıkan sonuçların umut verici olduğunu kaydeden Rektör Hotar, Ramazan Bayramını takip eden günlerde sosyal hayatın kademeli olarak normalleşeceğine ilişkin beklentinin toplumda rehavete sebep olmaması gerektiğini söyledi. Bu konuda üniversite mensuplarına yönelik bilgilendirmenin yapıldığını aktaran Rektör Hotar, “Ülke olarak Corona Virüs ile mücadelede ciddi mesafe kat ettik. Üniversite hastanemizde olağanüstü tedbirler aldık ve bu süreçteki sorumluluklarımızı da yerine getirdik. Bundan sonra da aynı kararlılıkla çalışacağız. Elbette ortaya çıkan bu tabloda, bütün sağlık çalışanlarımızın olağanüstü gayretleri ile aziz milletimizin muazzam sabrının etkisi büyük. Ancak Ramazan Bayramı sonrasında geldiğimiz noktadan geriye düşmemek için dikkatli olmalıyız” dedi.', 'İLK GÜNDEN TAKİPTEYİZ', 'COVID-19’u Çin’de ortaya çıktığı ilk günden itibaren izlemeye aldıklarını hatırlatan Rektör Hotar, “Yılbaşında hastanemizdeki ‘Enfeksiyon Kontrol Komitesi’ ile değerlendirme toplantıları yapmaya ve olası senaryolar üzerinde çalışmaya başladık. Böylece ulusal sağlık politikalarımıza uygun olarak Sağlık Bakanlığımızın ve Bilim Kurulunun tavsiyeleri doğrultusunda acil durum planlarımızı oluşturduk. Dünya Sağlık Örgütü’nün açıklamalarını da yakından takip ettik. Planların ardından kurum içi eğitimlere başladık ve viral enfeksiyona ilişkin bilgileri arkadaşlarımızla paylaştık. Onlara bireysel olarak almaları gereken tedbirleri ve kurum olarak yaptığımız planları en ince detayına kadar anlattık. Salgının ülkemizde görülmeye başladığı tarihte, hastanemizdeki bütün hazırlıklarımızı tamamlamıştık” dedi.', 'KATLAR AYRILDI GEÇİŞLER KAPATILDI', 'Hastanenin 6. katının boşaltılarak Pandemi Servisine dönüştürüldüğü bilgisin veren Rektör Hotar, “Buradaki odaları birer kişinin kalacağı şekilde hazırladık. Buraya olan geçişleri de kontrollü hale getirdik. Anestezi ve Dahiliye yoğun bakımlarını, Pandemi yoğun bakımı olarak ayırdık. Erişkin acil servisimizin yanındaki birimimizi geçici süreyle taşıyarak burayı, Pandemi Polikliniği şeklinde yapılandırdık. COVID-19 pozitif çıkan hastaların bulundukları alanları ve kullandıkları güzergahları da tamamen ayırdık. Sürece ilişkin algoritma ve protokoller oluşturduk; negatif basınçlı odaları devreye aldık” diye konuştu.', 'Hastaneye COVID-19 şüphesiyle başvuran kişilerden ağız ve burun sürüntü örneği alındığını aktaran Rektör Hotar, “Bulaş riski son derece yüksek bu işlem için kurum bünyemizde sürüntü alma kabini tasarladık. Arkadaşlarımız örneklerini özel kıyafetlerle aldılar. İlk etapta bu numuneleri tanı için İzmir İl Sağlık Müdürlüğü’nün Halk Sağlığı Laboratuvarı’nı yolluyorduk. Ancak daha sonra Türkiye Sağlık Enstitüleri Başkanlığı ile DEÜ Bioİzmir Uygulama ve Araştırma Merkezi’nde kurulan Tanı Merkezi Laboratuvarında bu testleri yapmaya başladık. Burası hem süreci hızlandırdı hem de yapılan test sayısını artırdı. Şu anda 42 kişilik bir ekibimiz 7/24 esasıyla çalışıyor. Yüksek güvenirlikli bu testlerin sonucunu 4 saatte alabiliyoruz” ifadesinde bulundu.', 'İMMUN PLAZA TEDAVİSİ', 'Sağlık Bakanlığı tarafından onaylanan ‘İmmun Plazma’ tedavisini dünya ile aynı anda uygulamaya başladıklarını da aktaran Rektör Hotar, “COVID-19 nedeni ile tedavi olarak taburcu olan, laboratuvar ve klinik testlerle iyileştiği tespit edilen bir hastadan ürettiğimiz immun plazmayı, yoğun bakımda yatan bir hastamıza vermeye başladık” dedi. Hastanedeki sağlık çalışanların sıklıkla kullandığı bazı ürünlerin kurum için imkanlarla yapıldığın aktaran Rektör Hotar, “Bu noktada hastanemizin terzihanesinde çarşaf, maske ve tek kullanım önlük imal ettik; üç boyutlu yazıcılarla şeffaf koruyucu maskeler ürettik. Bunun dışında bulaş riskini ortadan kaldıracak giyilebilir ürünleri mensuplarımıza temin ettik. Bakanlığımız da bu konudaki bütün taleplerimizi anında karşıladı. Ayrıca Mühendislik Fakültemizde dezenfektan üreterek, bunları bütün birimlerimize dağıttık. Dolayısıyla herhangi bir sıkıntı yaşamadık” diye konuştu.', 'OTEL DOKUZ EYLÜL TAHSİS EDİLDİ', 'Hastanede görevli sağlık çalışanlarının konaklamalarında kolaylık sağlandığını aktaran Rektör Hotar, “Bu kapsamda olası riskleri ailelerine veya konutlarına taşımak istemeyen mesai arkadaşlarımız için Otel Dokuz Eylül’ü tahsis ettik. Kamu kurum ve kuruluşları ile işbirliği yapmak adına da Adalet Bakanlığı personeli için Buca’daki Erkek Öğrenci Yurdunu ve Seferihisar Necat Hepkon Devlet Hastanesi’ndeki sağlık çalışanları için de Seferihisar Sosyal Tesislerini tahsis ettik” dedi. Yoğun mesai nedeniyle bir takım kaygı ve korkular yaşayan sağlık çalışanları için önlem alındığını aktaran Rektör Hotar, “Mesai arkadaşlarımızın moralini yüksek tutmak bizim öncelikli görevlerimiz arasında yer aldı. Dolayısıyla onlar için hem bilgi hem de danışma hizmet alabilecekleri bir iletişim birimi oluşturuldu” şeklinde konuştu.', 'KAMUOYUNA YÖNELİK HİZMETLER', 'Kamuoyuna yönelik çalışmaların da yapıldığını açıklayan Rektör Hotar, “Kurumumuzdaki ortak kullanım alanlarının dezenfekte edilmesinden giriş çıkışların kontrolünün sağlanmasına kadar bir dizi önlemi, salgın ülkemize ulaşmadan önce almıştık. Bunun yanı sıra hazırladığımız covid19.deu.edu.tr adlı internet sitesi ile virüs ve salgına ilişkin doğru ve günce bilgilerin paylaşılmasını sağladık. Bu salgını çocuklara anlatan Onkoloji Enstitümüz ile Güzel Sanatlar Fakültemiz mensupları tarafından animasyon film ve kitapçık da hazırlandı. Yine hastanedeki mesai arkadaşlarımız, bir video ile kendi alanlarıyla ilgili çalışmaları paylaştılar. Bu süreçte neler yapıldığı, birinci ağızdan anlatılmış oldu. Bunu da kamusal sorumluluklarımızın bir parçası olarak yerine getirdik” dedi.', 'ELBİRLİĞİ İLE ATLATACAĞIZ', 'Türkiye’de ilk salgının 10 Mart 2020 tarihinde görüldüğünü; üniversite hastanesine ise ilk hastanın 16 Mart 2020 tarihinde yatırıldığını açıklayan Rektör Hotar, sözlerini şöyle sürdürdü: “Bugüne kadar COVID-19 şüphesiyle 6.089 kişi başvuruda bulundu. Bu vatandaşlarımızdan 628’i COVID-19 tanısı ile hastanemizde yatarak ve 97 hasamız da yoğun bakımda tedavi altına alındı. Bu süreçte, 615 hastamız da taburcu edildi. Maalesef bugüne kadar da 50 vatandaşımızı kaybettik. Umuyoruz ki, bu günleri el birliğiyle atlatacağız. Vatandaşlarımızdan salgın konusunda duyarlı olmalarını temenni ediyoruz”.', '580', 'Paylaş', ' Önceki Haber', 'Sanat Yerleşkesinin Projesi DEÜ’de Çizilecek', 'Sonraki Haber ', 'DEÜ, COVID-19’un Hayvancılığa Etkilerini Araştıracak', 'İlgili Yazılar', 'Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA SERGİSİ AÇILDI', 'Genel', 'DEÜ COVİD İZLEM MERKEZİNİN BULGULARINI AÇIKLADI', 'Genel', 'JANDARMA’DAN DEÜ’YE ANLAMLI EMANET', 'Genel', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', ' Son Haberler', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', '1 107', ' Haber Arşivi', 'Haziran 2021', 'Mayıs 2021', 'Nisan 2021', 'Mart 2021', 'Şubat 2021', 'Ocak 2021', 'Aralık 2020', 'Kasım 2020', 'Ekim 2020', 'Eylül 2020', 'Ağustos 2020', 'Temmuz 2020', 'Haziran 2020', 'Mayıs 2020', 'Nisan 2020', 'Mart 2020', 'Şubat 2020', 'Ocak 2020', 'Aralık 2019', 'Kasım 2019', 'Ekim 2019', 'Eylül 2019', 'Ağustos 2019', 'Temmuz 2019', 'Haziran 2019', 'Mayıs 2019', 'Nisan 2019', 'Mart 2019', 'Şubat 2019', 'Ocak 2019', 'Aralık 2018', 'Kasım 2018', 'Ekim 2018', 'Eylül 2018', 'Ağustos 2018', 'Temmuz 2018', 'Haziran 2018', 'Mayıs 2018', 'Nisan 2018', 'Mart 2018', 'Şubat 2018', 'Ocak 2018', 'Aralık 2017', 'Kasım 2017', 'Ekim 2017', 'Eylül 2017', ' Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Akademik', 'DEÜ’DEN KURAKLIĞA KARŞI AB PROJESİ', 'DEÜ DİŞ HEKİMLİĞİ FAKÜLTESİ GÜZ DÖNEMİNE HAZIR', 'ULUSLARARASI GÖÇ KONFERANSI SONUÇ DEKLARASYONU YAYINLANDI', 'DEÜ TIP FAKÜLTESİ 43. KURULUŞ YILINI KUTLADI', ' Sağlık', 'DEÜ COVİD İZLEM MERKEZİNİN BULGULARINI AÇIKLADI', 'DEÜ’DEN ENGELLERİ SANATLA AŞIYORUZ ETKİNLİĞİ', 'DEÜ’DEN KURAKLIĞA KARŞI AB PROJESİ', 'DEÜ VE AFAD GÜÇ BİRLİĞİ YAPTI', ' Bilim', 'DEÜ’DEN KURAKLIĞA KARŞI AB PROJESİ', 'GÖÇ OLGUSU ULUSLARARASI KONFERANSTA TARTIŞILACAK', 'DEÜ, MADEN ANALİZLERİ İÇİN YERLİ REFERANS MALZEME ÜRETECEK', 'DEÜ DENİZCİLİK TARİHİNE UYGULAMA MERKEZİ İLE IŞIK TUTACAK', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', '© 2021 - Dokuz Eylül Üniversitesi - Haber Portalı. ', 'Basın ve Halkla İlişkiler Koordinatörlüğü - Cumhuriyet Bulvarı No:144 Alsancak / İZMİRTel: 0232 412 10 60 - 62 - 64Email: deu.basin@deu.edu.tr']