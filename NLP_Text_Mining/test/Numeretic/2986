['Menüye Git', 'İçeriğe Git', 'Personel Eposta', 'Öğrenci Eposta', 'Debis', 'OGEB', 'Dokuz Eylül Üniversitesi', 'Search for:', 'Menu', 'Anasayfa', 'Üst Yönetim', 'Akademik Birimler', 'İdari Birimler', 'Kütüphane', 'Anasayfa', 'Üst Yönetim', 'Akademik Birimler', 'İdari Birimler', 'Kütüphane', ' Sıkça Sorulan Sorular ', 'Yayınlanma Tarihi: ', '6 Nisan 2020', '16 Nisan 2020', '1-) Üniversitemiz yurtlarından izinli sayılan öğrenciler yurt ücreti ödeyecek mi?', 'Üniversitemiz yurtlarında barınan öğrenciler 1 Nisan 2020 tarihinden itibaren izinli oldukları aylar için yurt ücreti ödemeyeceklerdir.', '2-)', 'Üniversitemiz yurtlarından yararlanan öğrencilerin hakları devam', 'edecek mi?', 'Öğrencilerin izinli oldukları süre içerisinde (depozito ücretini iade almadıkları takdirde) kayıt hakları saklı tutulacaktır.', '3-) Kısmi zamanlı çalışmalar nasıl devam edecek?', 'Corona virüs (COVID-19) nedeniyle eğitim öğretime ara verilmesi sonucunda kısmi zamanlı olarak çalışan öğrencilerimizin çalışma programları durdurulmuş olup eğitim ve öğretimin yeniden başlaması halinde kısmi zamanlı çalışma saat ve programları yeniden düzenlenecektir.', '4-) Mevlana ve Erasmus Değişim Programları kapsamında yurt dışında bulunan ve öğrenimleri yarıda kalan öğrencilerin durumları ne olacak?', 'Mevlana ve Erasmus Değişim programları kapsamında yurt dışında öğrenim gören öğrencilerimizden Türkiye dönen öğrencilerimiz kayıtlı oldukları okullara başvurmaları halinde 2019 – 2020 bahar yarıyılında kayıtları yenilenecek olup, devamsız sayılmayacakladır. Ayrıca geçmiş ara sınavlar için mazeret sınav hakkı verilecektir.', '5-) Corona virüs (COVID-19) nedeniyle Erasmus+ Yükseköğretim KA103 Öğrenci/Personel Hareketlilik faaliyetlerine ilişkin Türkiye Ulusal Ajansı sık sorulan soru ve cevaplarına nasıl ulaşılır?', 'Corona virüs (COVID-19) nedeniyle Erasmus+ Yükseköğretim KA103 Öğrenci/Personel Hareketlilik faaliyetlerine ilişkin sık sorulan sorular ve cevaplara aşağıdaki web adresinden ulaşabilirsiniz.', 'https://www.ua.gov.tr/media/140e0i3v/coronavirus_ka103_sss.pdf', '6-) Burs ödemeleri devam edecek mi?', 'Öğrencilerin KYK tarafından verilen kredi/burs ödemeleri ile YÖK Destek Bursları ödemeleri bu süreçte devam edecektir. Dernek, vakıf vb. yerlerden burs alan öğrencilerin durumlarında da herhangi bir değişiklik bulunmamaktadır. Yeni düzenlemeler ayrıca duyurulacaktır.', '7-)Kayıt dondurma işlemleri nasıl yapılacak?', 'Kayıt dondurmak isteyen önlisans, lisans ve lisansüstü düzeyde kayıtlı öğrenciler,başvurmaları halinde 2019-2020 eğitim öğretim yılı bahar döneminde kayıtlarını dondurabileceklerdir. Kayıt dondurulan bu süre azami süreden sayılmayacaktır. Kayıt dondurma talepleri DEBİS üzerinden online olarak yapılabilecektir.', '8- )Kayıt donduran öğrencilerin bursları kesilecek mi?', 'Öğrencilerin kayıt dondurduğu tarihten itibaren KYK ve YÖK Destek Bursları kesilecektir. KYK bursu alan ve kayıt donduran öğrencilerin ayrıca Kredi ve Yurtlar Genel Müdürlüğüne dilekçe ile başvurması gerekmektedir. Burslar, krediye dönüştürülebilir. Kredi Yurtlar Kurumu ile 444 0 472 no’lu telefondan iletişime geçilebilir.', '9-) Öğretmenlik programları “Öğretmenlik Uygulaması” ve “Topluma Hizmet Uygulaması” dersleri nasıl yapılacak?', 'Milli Eğitim Bakanlığı ve Yükseköğretim Kurulu Başkanlığı arasında imzalanan Koordinasyon ve İşbirliği Protokolü ile “Milli Eğitim Bakanlığına Bağlı Eğitim-Öğretim Kurumlarında Yapacakları Öğretmenlik Uygulamasına İlişkin Yönerge” uyarınca, okul deneyimi ve öğretmenlik uygulamalarının, fakültenin bulunduğu il veya ilçedeki uygulama okulları ile ilgili kurumlarda yapılması gerekmektedir. İlgili mevzuat gereği dersin içeriği, uygulaması, öğrencilerin okullarının belirlenmesi ve değerlendirilmesi gibi işlemler MEB okullarında ve Bakanlığın MEBBİS otomasyonu üzerinde yapılmaktadır. Sürecin karar vericileri Milli Eğitim Bakanlığı ve Yükseköğretim Kurulu Başkanlığı olduğundan “Öğretmenlik Uygulaması” dersi ilgili kurumlarca belirlenen esaslar kapsamında yürütülecektir. ', '10-) Stajlar konusunda nasıl işlem yapılacak?', 'Önlisans ve Lisans eğitimine ilişkin stajlar durdurulmuştur. Stajlar Yükseköğretim Kurulu Başkanlığı kararları doğrultusunda yapılacaktır.', '11-) Yıl içi değerlendirmeler nasıl yapılacak?', 'Yıl içi değerlendirmeler ödev veya dersin özelliği dikkate alınarak öğretim elemanınca belirlenen yöntemle yapılabilir.', '12-) Ara sınavlar ne zaman ve nasıl yapılacak?', 'Ara sınavlar 01-12 Haziran 2020 tarihleri arasında yüz yüze yapılacaktır.', '13-) Yılsonu ve bütünleme sınavları ne zaman yapılacak?', 'Yılsonu ve bütünleme sınavları 4 – 21 Ağustos 2020 tarihleri arasında yüz yüze yapılacaktır.', '14-)', 'Sınavların yer ve saatleri nasıl belirlenecek ve duyurulacak?', 'Tüm sınavların tarih ve saatleri, Enstitü/Fakülte/Yüksekokul/Meslek Yüksekokulu Yönetim Kurullarınca belirlenerek resmi internet adresi ve sosyal medya hesapları üzerinden öğrencilerimize duyurulacaktır.', '15-) Yaz okulu açılacak mı?', 'Yaz Okulunun 26.08.2020-02.10.2020 tarihleri arasında yapılması planlanmaktadır.', 'Yazı dolaşımı', 'DOKUZ EYLÜL ÜNİVERSİTESİ SÜREKLİ İŞÇİ ALIMI KURA ÇEKİLİŞİNİN ERTELENMESİ HAKKINDA DUYURU', 'Bahçeye Çıkalım mı? Kitabı Yayında', 'Hızlı Erişim', 'Akıllı Kart Birimi', 'Bilgi Edinme Birimi', 'DE-HGS (DEÜ Hızlı Geçiş Sistemi)', 'DESEM (Sürekli Eğitim Merkezi)', 'Haftalık Ders Programı Sorgulama', 'İdari ve Mali İşler Daire Başkanlığı', 'İhale Sonuçları', 'Kütüphane', 'Mobbing Birimi', 'PRODEB (Proje Destek Birimi)', 'Sendika Bilgilendirme', 'OGEB (Olumlu / Olumsuz Geri Bildirim)', 'Öğretim Elemanı Bilgi Bankası', 'Yapı İşleri ve Teknik Dairesi Başkanlığı', 'Yemek Menüsü', 'YÖK-Bilgi Paylaşım Forumu', ' Adres: Cumhuriyet Bulvarı No: 144 35210 Alsancak / İZMİR - Telefon:+90(232) 412 12 12 Faks:+90 (232) 464 81 35 ', ' © Dokuz Eylül Üniversitesi 2021 ', ' Kapat ', 'Font Boyutunu Değiştir', 'A-', 'A+', 'Font Değiştir', 'Kontrast', 'Renk Seçiniz', 'siyah', 'beyaz', 'yeşil', 'mavi', 'kırmızı', 'turuncu', 'sarı', 'navi', 'Linklerin Altını Çiz', 'Linkleri Belirginleştir', 'Ayarları Sıfırla', 'Işıkları Kapat', ' Close sidebar ']