['DEÜ Haberler', 'Beğeni', 'Takipçi', 'Takipçi', 'DEÜ Haber Portalı - DEÜ Haberler', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', 'Anasayfa', 'Genel', 'DEÜ Rektörü Prof. Dr. Nükhet Hotar’ın Tıp Fakültesi’ndeki Açılış Konuşması', 'DEÜ Rektörü Prof. Dr. Nükhet Hotar’ın Tıp Fakültesi’ndeki Açılış Konuşması', 'Genel', 'Video', 'Web TV', 'Son Güncelleme ', 'Eyl 26, 2018', '5.891', 'Paylaş', 'DEÜ Rektörü Prof. Dr. Nükhet Hotar’ın Tıp Fakültesi’ndeki Açılış Konuşmaları', '(25 Eylül 2018)', 'Dokuz Eylül Üniversitemizin Değerli Mensupları,', 'Sevgili Öğrenciler,', 'Dokuz Eylül Üniversitesi Tıp Fakültesi tarafından düzenlenen 2018-2019 Eğitim Dönemi Açılış Törenine hepiniz hoş geldiniz, şeref verdiniz. Bu anlamlı günde sizlerle bir arada olmaktan; tıp dünyasının geleceğine yön veren bilim insanları ve sevgili öğrencilerimizle buluşmaktan büyük mutluluk ve onur duyuyorum.', 'Konuşmama başlamadan önce fakültemizin ve üniversite hastanemizin bugünlere gelmesinde emeği geçen başta kurucu hocalarımız olmak üzere; çok değerli akademik ve idari personelimize, destekçilerimize ve vatandaşlarımıza içtenlikle teşekkür etmek istiyorum. Onlar sayesinde üniversitemiz, sağlık alanında ciddi sorumluluklar üstlenerek, hem üniversitemizi hem de fakültemizi gerçek anlamda markalaştırdı. Bu nedenle bugün aramızda olsun olmasın; insan hayatı ve geleceği adına çalışan mensuplarımıza şükranlarımı sunuyorum.', 'Elbette bu duygularımı sizlerle paylaşırken; üniversitemiz ve tıp camiası için çok değerli bir ismi burada anmadan geçmeyeceğim. Kendisi, ülkemizin yetiştirdiği saygın bilim insanlarından birisi olarak, tıp bilimine ve üniversitemize uzun yıllar hizmet etmiş bir isimdi. Aramızdan bir süre önce ayrılan üniversitemizin üçüncü rektörü, sevgili hocamız Prof. Dr. Namık Çevik’i ve ebediyete uğurladığımız tüm hocalarımızı rahmet ve minnetle anıyorum.', 'Saygıdeğer misafirler, ', 'Küreselleşmenin getirdiği paylaşımlar, modern eğitim anlayışını ön plana çıkartırken; tıp bilimi ve teknoloji de yeni imkanlar sunuyor. Bu süreçte hekimlik ve şifa kavramları nitelikli eğitim, yüksek teknoloji, inovasyon ve AR-GE etrafında şekilleniyor. Bu noktaları yükseköğretimde yakalamak ise üniversitelerin öncelikleri arasında yer alıyor. Bu konuda başarısız olmak, sağlık alanında ortaya koyulan değerlerin kalitesini düşürüyor.', 'Kendini kanıtlamış bir tıp fakültesi, hekim adayını tanı ve tedavi sürecini birçok yönüyle değerlendirebilecek şekilde yetiştirmeli; ona dünya literatürünü takip edecek vasfı kazandırmalı, vicdani kanaatleri yüksek, özverili, anlayışlı, hakim insan özelliğini aşılamalıdır.', 'Kıymetli konuklar,', 'Tıp fakültemizin misyonu temel ve klinik tıp bilimleriyle ilgili bilgilere sahip; ideal hekimlik anlayışına uygun bilgi, beceri ve davranışları olan; mesleki ve etik değerleri yüksek; sağlık sistemine yönelik politikalar geliştirebilen; birey ve toplum sağlığına önem veren hekimler yetiştirmektir. Fakültemiz bu konudaki başarısını uluslararası alanda kanıtlamış güçlü ve köklü bir kurumdur. Bunların yanı sıra üniversitemiz, yüksekokuldan enstitü düzeyine kadar sağlıkla ilgili hemen her alanda eğitim verirken; sağlık temalı ilk teknoparkı DEPARK, İBG, Bioizmir, DETTO ve ülkemiz geneline şifa dağıtan hastanesiyle de bu alanda öncülük etmektedir.', 'Dolayısıyla son derece hassas ve bilgi gerektiren sağlık alanında, kaynakların verimli kullanılması, hedefine uygun eğitim faaliyetlerinin yürütülmesi, sorunların çözümüne ilişkin iradenin ortaya koyulması; Mezuniyet Öncesi Tıp Eğitimi Ulusal Standartlarını karşılayan ve akredite olmuş fakültemiz için önem taşıyor. Bizler bu sorumluluğun farkındayız.', 'Rektörlük olarak; tüm birimlerimizde olduğu gibi Tıp Fakültesi’ndeki eğitim kalitesinin daha da yükseltilmesi, hastanemizin hizmet standartlarının iyileştirilmesi, özlük haklarının geliştirilmesi, altyapı olanaklarının çeşitlendirilmesi için çalışmaları başlattık.', 'Yakın zamanda göğüs hastalıkları, kadın doğum ve yoğun bakım servislerimizi yeniledik, bu servislerdeki yatak sayılarımızı artırdık ve artırmaya devam ediyoruz. Acil servis ve ameliyathanedeki hemşire eksiklerimizi tamamladık. Yine ameliyathanede pacu (paku) yatak sayımızı 4’ten 6’ya çıkarma çalışmalarımıza başladık, 15 gün içinde yataklarımız gelmiş olacak. Bu yüzde 50’lik artış sayesinde özellikle ciddi durumdaki hastalarımızın ameliyat bekleme süresini kısaltmış olduk. Bunların yanı sıra yenilenen anjio, radyasyon onkolojisi gibi birimlerimizi de hizmete açacağız. Fizik Tedavi ve Rehabilitasyon Ayakta Hasta Alma Merkezi ile Geleneksel ve Tamamlayıcı Tıp merkezlerinin açılışını yapacağız. Palyatif Bakım Merkezi açma çalışmalarını da başlatacağız. Acil Yoğun Bakım, Hospis Projesi, Sağlık Turizmi Belgesi alma konusunda başvurularımızı tamamladığımız için Sağlık Turizmini destekleyecek estetik merkezi gibi yeni projeler ve transplantasyon cerrahisine destek vermek için çalışmalarımızı yapıyoruz. Bu noktada siz değerli hocalarımızın fikirlerini alıyor; konuyla ilgili kişi ve kurumlarla sürekli görüşüyoruz. Üniversitemizin kazanımlarını artırmaya gayret ediyoruz. Amacımız şeffaf, adil ve katılımcı yönetim anlayışı içinde hekimlerimize, öğrencilerimize, halkımıza dokunmaktır.', 'Elbette beklentilerin de farkındayız ancak takdir edersiniz ki, eğitim, araştırma ve hizmet dengesini tutturmak dikkat gerektiriyor. Bu yüzden fakülte ve hastanemizin altyapı olanaklarının iyileştirilmesini, hocalarımıza, öğrencilerimize ve mesai arkadaşlarımıza sunacağımız imkanlar kadar önemsiyoruz. Özlük haklarının iyileştirilmesini döner sermaye gelirlerinin artırılmasını hedefliyoruz. Hastanemizin mevcut gelir gider tablosunu sadece rakamları ölçek alarak değerlendirmiyor, sağlanan kazanımlar noktasında ele alıyoruz. Sonuçta odaklandığımız konu, insan hayatına kamu yararını gözeterek hizmet etmeye dayanmaktadır.', 'Yönetimsel kararlarımızı, bu yapıyı oluşturan ögelerin fikir ve paylaşımlarını dikkate alarak gerçekleştirmek istiyoruz. Geçtiğimiz günlerde üniversite Senatomuz, kanser tedavilerinde yeni ilaç üretimini destekleyecek Translasyonel Onkoloji Ana Bilim Dalı’nın kurulmasına karar verdi. Amacımız insan sağlığını ilgilendiren her konuda daha yapıcı olmak; işbirliği içinde hareket etmek. Ayrıca önümüzdeki dönemde İZKA ile Translasyonel çalışmalar, ilaç ve tıbbi cihaz geliştirme konularında proje ve işbirliği için çalışmalarımızı başlattık. Büyük Deney Hayvanları Laboratuvarı projesine hız vermek için kurum içi diyaloğumuzu daha da geliştirecek; kurumlar arası iletişime daha da önem vereceğiz. Türkiye’nin orta ve uzun vadeli programına, sağlık alanındaki hedeflerine de destek olacak, üniversite olarak elimizden gelen gayreti göstereceğiz.', 'Saygıdeğer meslektaşlarım,', 'Verdiğiniz eğitimin, yaptığınız araştırmaların ve yetiştirdiğiniz öğrencilerin bizler için değeri tartışılmaz. Bunları yaparken hekimlik mesleğinin özünde yer alan fedakarlık duygusu ile hareket ediyorsunuz. Birçok konuyu aynı anda düşünmek zorunda kalıyor; emeklerinizin karşılığını haklı olarak görmek istiyorsunuz. Sizden ricamız, üniversitemizle ilgili bütün düşüncelerinizi bizlerle paylaşmanızdır.', 'Sevgili öğrencilerim, ', 'Aramızda ilk gün heyecanı yaşayanların da intörn olma gururunu taşıyanların da olduğunu biliyorum. Sizler, ülkemizin en prestijli tıp fakültelerinden birinde; Türkiye’nin en donanımlı hocalarından eğitim alma ayrıcalığına sahip oldunuz. Bu fırsatı iyi değerlendirin. Ailenizi ve milletimizi gururlandıracağınız bu zorlu yola, lütfen kendinizi iyi hazırlayın. Hekim olarak mezun olmak da TUS’u kazanmak da birer aşamadır. Önemli olan; hayat boyu öğrenmeye açık, insani değerleri yüksek, bilimsel yaklaşımları ve evrensel değerleri özümsemiş, kararlı, idealist, anlayışlı hekim olabilmektir. Aynı zamanda vatanını, milletini, devletini ve bayrağını seven ve sahip çıkan bu aziz milletin bir ferdi olarak yolunuza devam etmeniz de ayrıca gurur kaynağımız olacaktır.', 'Eğitimlerin ağırlığı; hekimliğin kendine has yoğunluğu zaman zaman sizde bir yorgunluk duygusu oluşturabilir. Unutmayınız ki, bir hekimin moral ve motivasyonu yüksek olmalıdır. Çünkü bu meslekte sebep ve sonuç, doğrudan insan sağlığını ilgilendirir. Mensubu olduğunuz üniversitemizin ve hekimliğin etik değerleri, sizleri yetiştiren hocalarınız ve sahip olduğunuz insani duruşunuz, zor zamanlarınızda size her zaman yardımcı olacaktır.', 'Bu duygu ve düşüncelerle Tıp Fakültemizin 2018-2019 Eğitim Dönemi’nin başarılı geçmesini diliyor, hepinizi saygı ve sevgiyle selamlıyorum.', 'Acil Yoğun Bakım', 'AR-GE', 'Bioizmir', 'DEPARK', 'Detto', 'DEÜ Rektörü Prof. Dr. Nükhet Hotar', 'Dokuz Eylül Üniversitesi', 'Dokuz Eylül Üniversitesi Tıp Fakültesi', '5.891', 'Paylaş', ' Önceki Haber', '25 Eylül 2018 – Salı', 'Sonraki Haber ', '26 Eylül 2018 – Çarşamba', 'İlgili Yazılar', 'Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA SERGİSİ AÇILDI', 'Genel', 'DEÜ COVİD İZLEM MERKEZİNİN BULGULARINI AÇIKLADI', 'Genel', 'JANDARMA’DAN DEÜ’YE ANLAMLI EMANET', 'Genel', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', ' Son Haberler', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', '1 107', ' Haber Arşivi', 'Haziran 2021', 'Mayıs 2021', 'Nisan 2021', 'Mart 2021', 'Şubat 2021', 'Ocak 2021', 'Aralık 2020', 'Kasım 2020', 'Ekim 2020', 'Eylül 2020', 'Ağustos 2020', 'Temmuz 2020', 'Haziran 2020', 'Mayıs 2020', 'Nisan 2020', 'Mart 2020', 'Şubat 2020', 'Ocak 2020', 'Aralık 2019', 'Kasım 2019', 'Ekim 2019', 'Eylül 2019', 'Ağustos 2019', 'Temmuz 2019', 'Haziran 2019', 'Mayıs 2019', 'Nisan 2019', 'Mart 2019', 'Şubat 2019', 'Ocak 2019', 'Aralık 2018', 'Kasım 2018', 'Ekim 2018', 'Eylül 2018', 'Ağustos 2018', 'Temmuz 2018', 'Haziran 2018', 'Mayıs 2018', 'Nisan 2018', 'Mart 2018', 'Şubat 2018', 'Ocak 2018', 'Aralık 2017', 'Kasım 2017', 'Ekim 2017', 'Eylül 2017', ' Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Akademik', 'DEÜ’DEN KURAKLIĞA KARŞI AB PROJESİ', 'DEÜ DİŞ HEKİMLİĞİ FAKÜLTESİ GÜZ DÖNEMİNE HAZIR', 'ULUSLARARASI GÖÇ KONFERANSI SONUÇ DEKLARASYONU YAYINLANDI', 'DEÜ TIP FAKÜLTESİ 43. KURULUŞ YILINI KUTLADI', ' Sağlık', 'DEÜ COVİD İZLEM MERKEZİNİN BULGULARINI AÇIKLADI', 'DEÜ’DEN ENGELLERİ SANATLA AŞIYORUZ ETKİNLİĞİ', 'DEÜ’DEN KURAKLIĞA KARŞI AB PROJESİ', 'DEÜ VE AFAD GÜÇ BİRLİĞİ YAPTI', ' Bilim', 'DEÜ’DEN KURAKLIĞA KARŞI AB PROJESİ', 'GÖÇ OLGUSU ULUSLARARASI KONFERANSTA TARTIŞILACAK', 'DEÜ, MADEN ANALİZLERİ İÇİN YERLİ REFERANS MALZEME ÜRETECEK', 'DEÜ DENİZCİLİK TARİHİNE UYGULAMA MERKEZİ İLE IŞIK TUTACAK', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', '© 2021 - Dokuz Eylül Üniversitesi - Haber Portalı. ', 'Basın ve Halkla İlişkiler Koordinatörlüğü - Cumhuriyet Bulvarı No:144 Alsancak / İZMİRTel: 0232 412 10 60 - 62 - 64Email: deu.basin@deu.edu.tr']