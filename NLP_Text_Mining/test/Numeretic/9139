['DEÜ Haberler', 'Beğeni', 'Takipçi', 'Takipçi', 'DEÜ Haber Portalı - DEÜ Haberler', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', 'Anasayfa', 'Genel', 'REKTÖR HOTAR, DEÜ’NÜN SON 2 YILINI ANLATTI', 'REKTÖR HOTAR, DEÜ’NÜN SON 2 YILINI ANLATTI', 'Genel', 'Son Güncelleme ', 'Eki 30, 2020', '313', 'Paylaş', 'Dokuz Eylül Üniversitesi’nin (DEÜ) iki yıllık faaliyet ve yatırımlarını düzenlediği basın toplantısında anlatan DEÜ Rektörü Prof. Dr. Nükhet Hotar, önceliğinin Türkiye’nin ve üniversitenin geleceği olduğunu belirterek; bunun dışındaki günlük siyasi çekişmelere itibar etmeyeceğini söyledi. Küresel salgını yakından takip ettiklerini kaydeden Rektör Hotar, yüz yüze eğitimden fiziki şartların planlanmasına kadar öngörü gerektiren birçok konu ve yatırım üzerinde çalıştıklarını kaydetti. ', 'Dokuz Eylül Üniversitesi’nin (DEÜ) ilk kadın Rektörü olarak; 2018 yılında görevine başlayan ve aradan geçen iki yıllık süreçte üniversitenin birçok alanda yatırım yaptığını ve mesafe kat ettiğini kaydeden DEÜ Rektörü Prof. Dr. Nükhet Hotar, üniversiteyi günlük siyasi çekişmelere alet etmek isteyenlere izin vermeyeceklerini söyledi. Alsancak’taki Rektörlük Binasında basın yayın kurumlarının temsilcileri ile bir araya gelen Rektör Hotar, önceliklerinin Türkiye’nin ve üniversitenin geleceği olduğunu hatırlatarak, kurumda yaşanan dönüşümü, yatırımları ve hizmetleri hazırladığı bir raporla paylaştı. Üniversite olarak en önemli sorumluluklarının daha iyi bir dünya bırakmak olduğuna işaret eden Rektör Hotar, “Bizler, evlatlarımızı geleceğe hazırlarken onlara daha iyi imkanları sunmak için çalışıyor; dikkatimizi ve mesaimizi de bu noktaya ayırıyoruz” diye konuştu. Bu noktada yol haritası belirleyerek, toplumsal ihtiyaçlara yönelik birimler oluşturduklarını vurgulayan ve örneklerle bunu açıklayan Rektör Hotar, “Ben, hem akademik hem de siyaset hayatımda, mesleki hastalıklar konusunda çalışma şansı buldum. Bu noktada Aliağa Mesleki ve Çevresel Hastalıklar Hastanesi’nin kurulması ve hayata geçirilmesi için yoğun çaba sarf ettim. Ülkemizde bu alanda üç hastane daha bulunuyordu ancak bunların hiçbiri meslek hastanesi olarak kurulmadı. Bu hastaneler zamanla afiliye oldular. Dolayısıyla burası, meslek hastalıkları hastanesi olarak üniversitemize bağlı hayata geçirilen ülkemizdeki ilk meslek hastanesi olacak. Burayı da bir buçuk yıl içinde hizmete almayı hedefliyoruz” dedi.', '“FAKÜLTELER KURDUK”', 'İki yıllık dönemde farklı bilim dallarında fakülte düzeyinde birimlerin açıldığını aktaran Rektör Hotar, “Yönetim olarak, fakültelerimizi kurarken ön çalışmalarımızı detaylı şeklide hazırlıyor; bir plan dahilinde yol alıyoruz. Örneğin geçtiğimiz yıl resmi kuruluşu gerçekleşen Diş Hekimliği Fakültemizi, Tıp Fakültemize yakın olacak şekilde Balçova’daki sağlık yerleşkemiz içinde açacağız. Yine Kiraz’daki Veteriner Fakültemizi açarken İzmir’e uzak bir ilçe olduğuna ilişkin çekinceler mevcuttu. Ancak ortaya çıkan tabloda, öğrencilerimizin fakülteye olan ilgisi; Kiraz’daki hemşerilerimizin ve yerel yönetimin desteği yer seçimi noktasında ne kadar doğru bir hamle yaptığımızı gösterdi” diye konuştu.', '“LABORATUVAR İÇİN ÇALIŞIYORUZ”', 'Geçtiğimiz yıl hayvancılıkta önemli bir merkez olan Hollanda’da bulunan Wageningen Üniversitesi işbirliği noktasında görüşmelerde bulunduklarını hatırlatan Rektör Hotar, “Hollanda’da yaptığımız görüşmelerde Kiraz’da ortak laboratuvar kurma konusunda fikir birliğine vardık. Salgın nedeniyle süreç biraz yavaşlasa da çalışmalarımızı sürdürüyoruz. Diğer yandan Tarım ve Orman Bakanlığımızın desteği ile Veteriner Fakültemiz bünyesinde metan gazı ölçüm laboratuvarı kurmak için hazırlık yapıyoruz” ifadesinde bulundu.', 'TAŞINMA KARARINI DEĞERLENDİRDİ', 'Reha Midilli Foça Turizm Fakültesi’nin, Tınaztepe Yerleşkesine taşınmasının gereklilik olduğunu ifade eden Rektör Hotar, “Bu kararı biz değil; fakülte yönetimi aldı. Üst Yönetim olarak biz de onlara gerekli imkanları sunduk. Biz, göreve geldikten sonra üniversitemizin bütün akademik birimlerinde bir araştırma yapmıştık. Bu çalışmada, Foça Turizm Fakültemize gelen öğrencilerin bir süre sonra kayıt sildirerek farklı okullara geçiş yaptığını tespit ettik. Çünkü buradaki öğrenciler, barınma ve ulaşım sorunu yaşıyorlardı. Bu kararla hocalarımızın, mesai arkadaşlarımızın ve öğrencilerimizin taşınma talebine de yanıt vermiş olduk. Fakültemizi, Tınaztepe Yerleşkemizdeki güzel bir binaya taşıyoruz. Elbette bunu yaparken de değerli bağışçımıza konuyla ilgili bilgi verdik. Benzer şekilde Seferihisar Fevziye Hepkon Uygulamalı Bilimler Yüksek Okulumuzu da aynı binaya taşıyacağız. Böylece Buca’da bütünleşik bir yapı içinde bir turizm eğitimi merkezi oluşturacağız” dedi.', 'SPOR BİLİMLERİ ENSTİTÜSÜ GELİYOR ', 'Seferihisar’da Spor Bilimleri Enstitüsünü kurmayı hedeflediklerini açıklayan Rektör Hotar, “Spor Bilimleri Fakültemizi kısa süre önce Seferihisar’a taşımıştık. Buradaki bağışçımızın destekleriyle de bir spor kompleksi inşaatı yapıyoruz. Dolayısıyla burada spor bilimleri alanında önemli bir üs kurmuş olacağız. Yine; Güzel Sanatlar Fakültemiz ve Devlet Konservatuvarımızı da bir süre önce Tınaztepe Yerleşkemize taşımak durumunda kalmıştık. Bizim dönemimizden önce bir hocamızın başvurusu üzerine yapılan bina dayanıklılık testinde, depreme dayanıksız raporu verildi. Bu nedenle taşınma ve binanın yenilenmesi kaçınılmaz olmuştu. Şimdi Mimarlık Fakültemizdeki hocalarımızın çalışmaları sonucunda hazırlanan proje ile inşa edeceğimiz binalarda, İzmir’e önemli bir sanat merkezi kazandıracağız” ifadesinde bulundu.', 'HEDEF İLK 10', 'Yükseköğretim kurumlarının akademik performanslarını gösteren URAP raporunun 2020 yılı verilerin açıklandığını hatırlatan Rektör Hotar, “O listede, üniversitemiz geçtiğimiz yıl 19. sırada yer almıştı. Ancak yaptığımız çalışmalar sayesinde şu anda 17. sıraya yükseldik. Hedefimiz ise kısa sürede bu listede ilk 10 içinde yer alabilmek” dedi. Küresel salgının hayatın her alanında olduğu gibi eğitimde de köklü değişiklikleri gerekli kıldığını belirten Rektör Hotar, “Salgınla birlikte Türkiye de kendini uzaktan eğitimin içinde buldu. Ancak mevcut altyapımız sayesinde bu sürece hızlı şekilde adapte olduk. Kısa sürede altyapımızı güçlendirdik ve bu yıl yenilenen uzaktan öğrenme sistemimizi, hayata geçirdik. Hocalarımız bu sisteme hızlıca adapte oldular. Bizim dışımızdaki altyapı sıkıntısı ya da kullanıcı kaynaklı hatalar dışında, sistemimiz sorunsuz şekilde işledi. Bu dönemde yüz yüze eğitime geçmeyi planladık ancak vaka sayılarında düşme olmadığı için bunu gerçekleştiremedik. Sağlık Bakanlığı ve YÖK’ün kararları doğrultusunda bahar döneminde yüz yüze eğitime başlamayı arzuluyoruz” dedi.', 'MEYVE VEREN AĞAÇ TAŞLANIR', 'Toplantıda önceliklerinin Türkiye’nin ve üniversitenin geleceği olduğunu belirterek; bunun dışındaki günlük siyasi çekişmelere itibar etmeyeceklerinin altını çizen Rektör Hotar, sözlerini şöyle sürdürdü: “Bizim gündemimiz bilim ve hizmet, siyaset değil. İzmir’in ve Türkiye’nin gündemi varken ve insanlar can derdindeyken tek gündemlerinin üniversitemiz olması, sağlıklı ruh hali gibi gelmiyor bana. Böyle davranan kişilerin herhalde misyonları bu. Sonuçta bu kişiler ancak böyle gündeme gelebiliyorlar ya da belki, başka yerlere gitmek istiyorlar. Bilemem onu… Ben kendi adıma, bu iddialardan ve açıklamalarda minumum derecede etkileniyorum. Türk adaletine güveniyorum. Sonuçta meyve veren ağaç taşlanır.”', 'KİMLER KATILDI', 'Dokuz Eylül Üniversitesi Rektörlük Binası’nda gerçekleştirilen toplantıya, Anadolu Ajansı Baş Muhabiri Ethem Geylan, TRT Haber Müdürü Kamuran Korur, Demirören Haber Ajansı Ege Bölge Temsilcisi Mehmet Candan, İhlas Haber Ajansı Bölge Müdürü Özcan Aydın, Hürriyet Gazetesi Ege Bölge Temsilcisi Deniz Sipahi, Milliyet Gazetesi Ege Bölge Temsilcisi Engin Uğur Ağır, Posta Gazetesi Ege Bölge Temsilcisi Banu Şen, Egede Sonsöz İmtiyaz Sahibi Fatih Yapar ve Genel Yayın Yönetmeni Mehmet Karabel, Haber Ekspres Gazetesi Yazı İşleri Müdürü Hüseyin Çatal, Cumhuriyet Gazetesi Muhabiri Mehmet İnmez, Yeni Bakış Gazetesi Sorumlu Yazı İşleri Müdürü Emin Varol, Öncü Şehir İmtiyaz Sahibi Mevlüt Kömür ve Sorumlu Yazı İşleri Müdürü Mevlüt Dağdeviren, Ticaret Gazetesi Temsilcisi Seda Gök, Ege Telgraf Gazetesi Genel Yayın Danışmanı Kazım Erkmen, İlkses Gazetesi Yazı İşleri Müdürü Erdal Erek, Egemenlik Gazetesi Yayın Sahibi Levent Hamurcuoğlu, Yenigün Gazetesi Muhabiri Halime Erdoğan katıldı.', 'REKTÖR HOTAR, DEÜ’NÜN SON 2 YILINI ANLATTI', ' Geri', '1', '6', 'İleri ', '313', 'Paylaş', ' Önceki Haber', 'DEÜ VETERİNER FAKÜLTESİ’NDEN 178. YIL TOPLANTISI', 'Sonraki Haber ', 'DEÜ REKTÖRÜ HOTAR’DAN ANLAMLI ZİYARET', 'İlgili Yazılar', 'Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA SERGİSİ AÇILDI', 'Genel', 'DEÜ COVİD İZLEM MERKEZİNİN BULGULARINI AÇIKLADI', 'Genel', 'JANDARMA’DAN DEÜ’YE ANLAMLI EMANET', 'Genel', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', ' Son Haberler', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', '1 107', ' Haber Arşivi', 'Haziran 2021', 'Mayıs 2021', 'Nisan 2021', 'Mart 2021', 'Şubat 2021', 'Ocak 2021', 'Aralık 2020', 'Kasım 2020', 'Ekim 2020', 'Eylül 2020', 'Ağustos 2020', 'Temmuz 2020', 'Haziran 2020', 'Mayıs 2020', 'Nisan 2020', 'Mart 2020', 'Şubat 2020', 'Ocak 2020', 'Aralık 2019', 'Kasım 2019', 'Ekim 2019', 'Eylül 2019', 'Ağustos 2019', 'Temmuz 2019', 'Haziran 2019', 'Mayıs 2019', 'Nisan 2019', 'Mart 2019', 'Şubat 2019', 'Ocak 2019', 'Aralık 2018', 'Kasım 2018', 'Ekim 2018', 'Eylül 2018', 'Ağustos 2018', 'Temmuz 2018', 'Haziran 2018', 'Mayıs 2018', 'Nisan 2018', 'Mart 2018', 'Şubat 2018', 'Ocak 2018', 'Aralık 2017', 'Kasım 2017', 'Ekim 2017', 'Eylül 2017', ' Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Akademik', 'DEÜ’DEN KURAKLIĞA KARŞI AB PROJESİ', 'DEÜ DİŞ HEKİMLİĞİ FAKÜLTESİ GÜZ DÖNEMİNE HAZIR', 'ULUSLARARASI GÖÇ KONFERANSI SONUÇ DEKLARASYONU YAYINLANDI', 'DEÜ TIP FAKÜLTESİ 43. KURULUŞ YILINI KUTLADI', ' Sağlık', 'DEÜ COVİD İZLEM MERKEZİNİN BULGULARINI AÇIKLADI', 'DEÜ’DEN ENGELLERİ SANATLA AŞIYORUZ ETKİNLİĞİ', 'DEÜ’DEN KURAKLIĞA KARŞI AB PROJESİ', 'DEÜ VE AFAD GÜÇ BİRLİĞİ YAPTI', ' Bilim', 'DEÜ’DEN KURAKLIĞA KARŞI AB PROJESİ', 'GÖÇ OLGUSU ULUSLARARASI KONFERANSTA TARTIŞILACAK', 'DEÜ, MADEN ANALİZLERİ İÇİN YERLİ REFERANS MALZEME ÜRETECEK', 'DEÜ DENİZCİLİK TARİHİNE UYGULAMA MERKEZİ İLE IŞIK TUTACAK', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', '© 2021 - Dokuz Eylül Üniversitesi - Haber Portalı. ', 'Basın ve Halkla İlişkiler Koordinatörlüğü - Cumhuriyet Bulvarı No:144 Alsancak / İZMİRTel: 0232 412 10 60 - 62 - 64Email: deu.basin@deu.edu.tr']