['DEÜ Haberler', 'Beğeni', 'Takipçi', 'Takipçi', 'DEÜ Haber Portalı - DEÜ Haberler', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', 'Anasayfa', 'Genel', 'DEÜ Devlet Konservatuvarı Yeni Binasında', 'DEÜ Devlet Konservatuvarı Yeni Binasında', 'Genel', 'Son Güncelleme ', 'Eyl 11, 2019', '7.197', 'Paylaş', 'Dokuz Eylül Üniversitesi Devlet Konservatuvarı’nın geçici süreyle taşındığı Tınaztepe’deki binasının açılışını yapan Rektör Prof. Dr. Nükhet Hotar, depreme dayanıksız binanın yerine en kısa sürede sanata yakışan gurur duyulacak bir bina yapacaklarını söyledi. Devlet Konservatuvarı Müdürü Prof. Ayhan Kerim Gürerk ise güvenli bir binaya taşınmaktan duydukları mutluluğu ifade etti. ', 'Dokuz Eylül Üniversitesi Devlet Konservatuvarı’nın taşınma işlemlerinin tamamlanmasının ardından Tınaztepe Yerleşkesi’ndeki yeni binasında eğitim öğretim başladı. İki bölüm, 7 ana sanat dalında eğitim alan 114 ortaokul, 78 lise, 191 lisans ve 95 yüksek lisans ve sanatta yeterlik öğrencisi olmak üzere toplam 478 öğrencisi bulunan konservatuar, arşivleri, yüzlerce enstrümanı ile birlikte rekor sayılabilecek bir sürede Narlıdere Yerleşkesi’nden Tınaztepe Yerleşkesi’ndeki geçici binasına taşındı. 1954 yılında kurulan ve 1982 yılında Dokuz Eylül Üniversitesi’ne bağlanan, 65 yıllık köklü bir okul olan DEÜ Devlet Konservatuvarı’nın ortaokul ve lise kısımları hiçbir aksama olmadan 2019-2020 eğitim öğretim yılına yeni yerinde başladı. Binanın açılışı Prof. Dr. Nükhet Hotar’ın yanı sıra, Devlet Konservatuvarı Müdürü Prof. Ayhan Kerim Gürerk, Genel Sekreter Dr. Saip Tiryakioğlu, dekanlar, enstitü müdürleri, yüksekokul müdürleri, meslek yüksekokulu müdürleri, öğretim üyeleri, öğretmenler, öğrenciler ve velilerin katıldığı törenle gerçekleştirildi.', '2017 YILINDA BAŞLADI', 'Törende konuşan Dokuz Eylül Üniversitesi Rektörü Prof. Dr. Nükhet Hotar, bu güzel başlangıçta, geleceğin umutları öğrenciler ve onlara emek veren aileleri ile birlikte olmaktan duydukları mutluluğu ifade etti. Taşınma sürecini değerlendiren Hotar, “Narlıdere’deki binalarımızda gerçekleştirilen depreme dayanıklılık testleri sonucunda maalesef binaların depreme dayanıklı olmadığı ortaya çıktı. Özellikle çocuklarımızın olduğu bir ortamda, bu konuda biz tüm hassasiyetimizle, aslında idari olarak yapılmış ama her türlü dönüşüme hazır olan bu yeni binayı, bu iki okula tahsis etmeye karar verdik. Hızlıca yapılandırdık ve taşınmamızı tamamladık” diye konuştu.', 'YENİ BİNA YAPACAĞIZ', 'Binaya geçici süre için taşınıldığını belirten Rektör Prof. Dr. Nükhet Hotar, “En kısa sürede Narlıdere’deki binaların yerine hepimizin gurur duyacağı binalar inşa edeceğiz. Yeni binalarımız sanat eğitiminin önemli bir parçası olan sahneler, atölyeler, konser salonu, sanat galerileri, öğrencilerimizin bulunmaktan keyif alacağı sosyal alanları ve çevre düzenlemesi ile tüm ihtiyaçları karşılayacak. Güzel Sanatlar Fakültemiz ile Devlet Konservatuvarımızın yeni binaları ikonik tasarımları ve ileri teknik alt yapısı ile sanatın merkezi İzmirimize yaraşır şekilde olacak. Ancak, unutulmamalı ki biz bir devlet kurumuyuz. Bu tür büyük projeler belirli programlar, bütçeler ve süreçler sonucunda gerçekleştirilebiliyor. Biz, Dokuz Eylül Üniversitesi olarak bu süreçleri en hızlı şekilde tamamlamaya çalışıyoruz ve tamamlayacağız. İzmirimize böylesi bir değer katarken, İzmirli ve İzmir’e gönül veren hayırseverlerimizin desteğini de bekliyoruz. Bu konuda hassasiyete sahip sanat camiasının da bize destek olacağından ve sürecin hızlanacağından eminiz. Bildiğiniz üzere, bu sürece bağışlarla başlayabilirsek çok daha hızlı yol alabiliriz” dedi.', 'Öğrencilerin gözlerine bakınca çok güçlü olduklarını gördüğünü belirten Rektör Prof. Dr. Nükhet Hotar, şöyle konuştu:', '“Onlar, geleceğin umutları, geleceğin çocukları, Z kuşağı. Eminim ki sizler, ülkeniz, milletiniz, devletiniz bayrağınız için en iyi işleri yapacak, en güzel görevleri alacak ve her biriniz çok faydalı birer birey olacaksınız. Bu umutlar, bu dilekler, bu düşüncelerle açılışımızın hayırlı olmasını diliyorum.”', '“GÜVENLİ OKULUMUZDAYIZ”', 'Çok mutlu ve umutlu bir günü yaşadıklarını ifade eden Devlet Konservatuvarı Müdürü Prof. Ayhan Kerim Gürerk ise “Üniversitemizin göz bebeği konservatuvarımız yeni binasında eğitime başlamanın kıvancını yaşıyor. Zorlu ve yorucu bir taşınma ve yerleşme sürecinin sonunda pırıl pırıl rahat ve güvenli okulumuzdayız. Bu süreçte her an yanımızda olan, her türlü maddi ve manevi desteğini esirgemeyen Rektörümüze en içten teşekkürlerimizi sunuyoruz. Başlangıçlar heyecanlıdır, umut doludur. Şu anda evlatlarımızın pırıl pırıl zihinlerinin yeni bilgi beceri donanımlar kazanacağı bir yılın ilk günündeyiz. Dilerim el birliği ile çok çalışarak, çok öğrenerek, çok verimli ve mutlu bir eğitim yılı geçireceğiz” dedi.', 'PİYANO SÜRPRİZİ', 'Konuşmaların ardından Rektör Prof. Dr. Nükhet Hotar, beraberindeki heyet ve öğrencilerle kurdele keserek açılışını gerçekleştirdikleri binayı gezdi. Gezi sırasında bir sınıfa giren heyete sürpriz yapan ortaokul öğrencileri, piyano ile kısa bir dinleti gerçekleştirdi.', 'DEÜ Devlet Konservatuvarı Yeni Binasında', ' Geri', '1', '3', 'İleri ', 'Dokuz Eylül Üniversitesi', 'Rektör Prof. Dr. Nükhet Hotar', '7.197', 'Paylaş', ' Önceki Haber', '11 Eylül 2019 | Çarşamba', 'Sonraki Haber ', '12 Eylül 2019 | Perşembe', 'İlgili Yazılar', 'Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA SERGİSİ AÇILDI', 'Genel', 'DEÜ COVİD İZLEM MERKEZİNİN BULGULARINI AÇIKLADI', 'Genel', 'JANDARMA’DAN DEÜ’YE ANLAMLI EMANET', 'Genel', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', ' Son Haberler', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', '1 107', ' Haber Arşivi', 'Haziran 2021', 'Mayıs 2021', 'Nisan 2021', 'Mart 2021', 'Şubat 2021', 'Ocak 2021', 'Aralık 2020', 'Kasım 2020', 'Ekim 2020', 'Eylül 2020', 'Ağustos 2020', 'Temmuz 2020', 'Haziran 2020', 'Mayıs 2020', 'Nisan 2020', 'Mart 2020', 'Şubat 2020', 'Ocak 2020', 'Aralık 2019', 'Kasım 2019', 'Ekim 2019', 'Eylül 2019', 'Ağustos 2019', 'Temmuz 2019', 'Haziran 2019', 'Mayıs 2019', 'Nisan 2019', 'Mart 2019', 'Şubat 2019', 'Ocak 2019', 'Aralık 2018', 'Kasım 2018', 'Ekim 2018', 'Eylül 2018', 'Ağustos 2018', 'Temmuz 2018', 'Haziran 2018', 'Mayıs 2018', 'Nisan 2018', 'Mart 2018', 'Şubat 2018', 'Ocak 2018', 'Aralık 2017', 'Kasım 2017', 'Ekim 2017', 'Eylül 2017', ' Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Akademik', 'DEÜ’DEN KURAKLIĞA KARŞI AB PROJESİ', 'DEÜ DİŞ HEKİMLİĞİ FAKÜLTESİ GÜZ DÖNEMİNE HAZIR', 'ULUSLARARASI GÖÇ KONFERANSI SONUÇ DEKLARASYONU YAYINLANDI', 'DEÜ TIP FAKÜLTESİ 43. KURULUŞ YILINI KUTLADI', ' Sağlık', 'DEÜ COVİD İZLEM MERKEZİNİN BULGULARINI AÇIKLADI', 'DEÜ’DEN ENGELLERİ SANATLA AŞIYORUZ ETKİNLİĞİ', 'DEÜ’DEN KURAKLIĞA KARŞI AB PROJESİ', 'DEÜ VE AFAD GÜÇ BİRLİĞİ YAPTI', ' Bilim', 'DEÜ’DEN KURAKLIĞA KARŞI AB PROJESİ', 'GÖÇ OLGUSU ULUSLARARASI KONFERANSTA TARTIŞILACAK', 'DEÜ, MADEN ANALİZLERİ İÇİN YERLİ REFERANS MALZEME ÜRETECEK', 'DEÜ DENİZCİLİK TARİHİNE UYGULAMA MERKEZİ İLE IŞIK TUTACAK', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', '© 2021 - Dokuz Eylül Üniversitesi - Haber Portalı. ', 'Basın ve Halkla İlişkiler Koordinatörlüğü - Cumhuriyet Bulvarı No:144 Alsancak / İZMİRTel: 0232 412 10 60 - 62 - 64Email: deu.basin@deu.edu.tr']