['DEÜ Haberler', 'Beğeni', 'Takipçi', 'Takipçi', 'DEÜ Haber Portalı - DEÜ Haberler', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', 'Anasayfa', 'Genel', 'DEÜ Denizcilik Fakültesine Uluslararası Akreditasyon Belgesi', 'DEÜ Denizcilik Fakültesine Uluslararası Akreditasyon Belgesi', 'Genel', 'Yayınlanma ', 'Eki 18, 2019', '625', 'Paylaş', 'Dokuz Eylül Üniversitesi Denizcilik Fakültesi Gemi Makineleri İşletme Mühendisliği Bölümü MÜDEK tarafından verilen akreditasyon belgesini almaya hak kazandı. Akreditasyon belgesi takdim törenine katılan Dokuz Eylül Üniversitesi Rektörü Prof. Dr. Nükhet Hotar, denizcilik sektörünün Türkiye’nin 2023 hedeflerine ulaşmada önemli bir kaldıraç olduğunu belirterek, “Dolayısıyla milletimiz adına üstlendiğimiz sorumluluk, denizcilik alanında daha iyisini yapmak, eğitim kalite ve standartlarını sürekli yükseltmek ve geleceği öngörebilen deniz insanlarını hayatımıza kazandırmak üzerine kuruludur” diye konuştu. ', 'Denizcilik eğitimi kapsamında ülkemizin marka kurumlarından biri olan Dokuz Eylül Üniversitesi Denizcilik Fakültesi, uzman akademik kadrosu ve ileri teknolojik altyapısı ile verdiği nitelikli eğitimi akreditasyon belgesiyle taçlandırdı. Mühendislik Eğitim Programları Değerlendirme ve Akreditasyon Derneği’ne (MÜDEK) yaklaşık 3 yıl önce başvuru yapan Gemi Makineleri İşletme Mühendisliği Bölümü, geçirdiği zorlu denetim sürecinin ardından uluslararası geçerliği olan akreditasyon belgesini almaya hak kazandı. Akreditasyon belgesi, Rektör Prof. Dr. Nükhet Hotar, Ulaştırma ve Altyapı Bakanlığı Deniz ve İç Sular Düzenleme Genel Müdür Yardımcısı Cem Erdem, MÜDEK Yönetim Kurulu Başkan Yardımcısı Prof. Dr. Müjgan Sağır, dekanlar, müdürler, akademisyenler ve öğrenciler katıldı. Törende konuşan Prof. Dr. Nükhet Hotar, atılan bu adımların öncelikle Denizcilik Fakültesi, üniversite, İzmir ve en nihayetinde Türkiye’nin gelişmesinde ve rakipleriyle mücadelesinde gücüne güç kattığına dikkat çekerek, “Ülkemizin deniz bilimleri alanındaki saygın markalarından biri olan fakültemiz, öğretim ve araştırma faaliyetlerini titizlikle sürdüren; uluslararası mecralarda milletimizi gururla temsil eden; devletimizin verdiği görevleri başarıyla icra eden bir kurumdur. Sahip olduğu özelliklerini nitelikli altyapısından ve yetişmiş insan gücünden alan fakültemiz, geleceğe dair rotasını her zaman akla ve bilime dayandırarak çizmektedir. Bu süreçte fakültemizin odak noktasını, çağın güncel gelişmelerini yakından takip etmek oluşturmaktadır. MÜDEK tarafından bölümümüze verilen bu belge ise kalite vizyonumuzla örtüşen yaklaşımımızın doğal bir sonucudur” diye konuştu.', 'Küresel ticarette ciddi pay sahibi olan denizcilik sektörünün Türkiye’nin 2023 hedeflerine ulaşmasında hem önemli bir kaldıraç görevi üstlendiğini belirten Hotar, “Dolayısıyla milletimiz adına üstlendiğimiz sorumluluk, denizcilik alanında daha iyisini yapmak, eğitim kalite ve standartlarını sürekli yükseltmek ve geleceği öngörebilen deniz insanlarını hayatımıza kazandırmak üzerine kuruludur. Buradaki izdüşümümüzü mühendislik eğitimde sağlayacağımız artı değerler oluşturmaktadır” dedi.', '“Denizci bir üniversite olarak, sektörünün geleceğine baktığımızda; ülkemizin lojistik, turizm, imalat ve geri dönüşüm gibi alanlarda kararlılıkla yol aldığını görüyoruz. Bu noktada değişen dünyanın gereklerine ayak uydurmamız ve sektörün dinamiklerine uygun çözümler sunmamız bir zorunluluk olarak karşımıza çıkmaktadır” ifadelerini kullanan Hotar, sözlerini şöyle sürdürdü:', '“Kurvaziyer turizmde yeni destinasyonların ortaya çıktığı; lojistik ve ulaşımda yeni rotaların belirlendiği; imalat ve geri dönüşümde akıllı teknolojilerin kullanıldığı sektörün mevcut yapısında, rekabette öne çıkmanın ancak yetişmiş insanlarla mümkün olduğunu görmekteyiz. Bu yüzden probleme dayalı çözümler sunan mühendislik eğitiminde yeni açılımlar kurgulamamız, multidisipliner anlayışa yönelmemiz zorunlu hale gelmiştir. İzmir gibi Türkiye’nin en önemli limanlarından birine sahip kentimizde, buna uygun altyapı veya çözümleri geç kalmadan ele almamız gerekmektedir. Deniz filosu büyüklüğü açısından dünyada ilk 15 ülke arasında yer alıyorsak; iş dünyamız kadar bu başarıda mühendislerimizin de payı mutlaka ki çok büyüktür. Akıllı fabrikaların konuşulduğu dönemde akıllı gemilerin denizlerde olacağı göz ardı edilmemelidir. Dolayısıyla buna uygun planları zamanında yapmamız, yönetimsel kabiliyetleri mühendislere kazandırmamız önem taşımaktadır. Bizler, Piri Reis’in torunları olarak, milletimiz adına daha iyisini mühendislerimizle başarmayı hedefliyoruz. Bu noktada motivasyonumuzu güçlü tutmaya, geleceği öngörmeye ve bilimle yol almaya devam edeceğiz” dedi.', 'DEÜ İLE ORTAK ÇALIŞMALAR', 'Ulaştırma ve Altyapı Bakanlığı Deniz ve İç Sular Düzenleme Genel Müdür Yardımcısı Cem Erdem, akreditasyon sürecinin uzun ve zorlu olduğunu belirterek, “Fakültemiz bu zorlu sürecin üstesinden başarıyla geldi. Biz bakanlık olarak denizcilik eğitimi veren kurumlarımızda değerlendirmelerde bulunuyoruz. Bu okul yönetiminden bağımsız denetimler oldukça faydalı oluyor. Bu değerlendirmelerden çıkan sonuç başarı ürünü oluyor. Denizcilik Fakültemiz uluslararası denizcilikte Buradan çıkan sonuç başarı ürünü oluyor. Bunun sonuçları en çok size öğrencilerimize yarayacak. Bu tür akredite bir kurumdan mezun olduktan sonra istihdam konusunda fayda sağlayacaktır. Dokuz Eylül Üniversitesi uluslararası denizcilik alanlarında Bakanlığımızın yanında ülkemizi başarıyla temsil ediyor. Bakanlık olarak Dokuz Eylül Üniversitesine her konuda destek olmaya ve işbirliği içinde çalışamaya devam edeceğimizi bilmenizi isterim” diye konuştu.', 'Denizcilik Fakültesi Dekanı Prof. Dr. Durmuş Ali Deveci, denizcilik eğitiminin uluslararası boyutlarda standartlara sahip zorlu bir eğitim olduğunu belirterek, “Fakültemiz uluslararası standartlarda eğitim vermektedir. Daha önce İSO 9001 belgemizi de almıştık. Bakanlığımız ve bağımsız kuruluşlar tarafından periyodik olarak denetlemeler devam ediyor. Verdiğimiz kaliteli eğitimi lisansüstü seviyede de sürdürüyoruz. Sosyal Bilimler Enstitüsünde açtığımız yüksek lisans ve doktora programlarına öğrenci alıyoruz. Çeşitli ülkelerde bulunan 20 eğitim kurumu ile mevcut anlaşmalarımız kapsamında öğrencilerimize yurtdışı tecrübesini de sunuyoruz” dedi.', 'SÜREÇ 10 YIL ÖNCE BAŞLADI', 'Gemi Makineleri İşletme Mühendisliği Bölümü Başkan Vekili Prof. Dr. Güldem Cerit ise her başarının bir öyküsü olduğuna dikkat çekerek, “Bu süreç fakülte olmamız ile başladı. Dönemin Başbakanı Recep Tayyip Erdoğan, 30 Eylül 2009 tarihinde üniversitemizin akademik yıl açılışı için İzmir’e geliyordu. Sabah Prof. Dr. Nükhet Hotar hocamız aradı. O dönem bütün bürokratik işlerimizde Ankara’da yardımcı olduğu için Resmi Gazetede yayınlanmadan önce öğrenmişti. Fakülte kararının Bakanlar Kurulundan çıktığını ve bu müjdenin Başbakan tarafından verileceğini söyledi. Bugünün başarısı 10 yıl öncesinden başlıyor. Bu yoldaki yardımları için Prof. Dr. Nükhet Hotar hocamıza teşekkür ediyorum. Prof. Dr. Hasan Mandal hocamızı da anmak gerek. YÖK kurul toplantısında mühendislik fakültelerinin akredite olmuş bölümlerini ÖSYM kitapçığında ilan etme kararından sonra yoğunlaştırdığımız çalışmalarımıza 2001 yılında başladık. Yaklaşık 3 yıl önce MÜDEK’e yaptığımız başvuru sonucunda da bu belgeyi aldık” diye konuştu. Cerit, süreçte emeği geçenlerin isimlerini teker teker okuyarak teşekkür etti.', 'MÜDEK Yönetim Kurulu Başkan Yardımcısı Prof. Dr. Müjgan Sağır, yaptığı sunum ile MÜDEK hakkında bilgi verdi. Prof. Dr. Müjgan Sağır, sunumunun ardından Rektör Prof. Dr. Nükhet Hotar’a akreditasyon belgesini takdim etti.', 'DEÜ Denizcilik Fakültesine Uluslararası Akreditasyon Belgesi', ' Geri', '1', '3', 'İleri ', '625', 'Paylaş', ' Önceki Haber', 'Seferihisar’dan Dünyaya Açılacağız', 'Sonraki Haber ', 'DEÜ’de Prof. Dr. Fuat Sezgin’in Bilim Dünyasına Mirası Anlatıldı', 'İlgili Yazılar', 'Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA SERGİSİ AÇILDI', 'Genel', 'DEÜ COVİD İZLEM MERKEZİNİN BULGULARINI AÇIKLADI', 'Genel', 'JANDARMA’DAN DEÜ’YE ANLAMLI EMANET', 'Genel', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', ' Son Haberler', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Geri', 'İleri ', '1 107', ' Haber Arşivi', 'Haziran 2021', 'Mayıs 2021', 'Nisan 2021', 'Mart 2021', 'Şubat 2021', 'Ocak 2021', 'Aralık 2020', 'Kasım 2020', 'Ekim 2020', 'Eylül 2020', 'Ağustos 2020', 'Temmuz 2020', 'Haziran 2020', 'Mayıs 2020', 'Nisan 2020', 'Mart 2020', 'Şubat 2020', 'Ocak 2020', 'Aralık 2019', 'Kasım 2019', 'Ekim 2019', 'Eylül 2019', 'Ağustos 2019', 'Temmuz 2019', 'Haziran 2019', 'Mayıs 2019', 'Nisan 2019', 'Mart 2019', 'Şubat 2019', 'Ocak 2019', 'Aralık 2018', 'Kasım 2018', 'Ekim 2018', 'Eylül 2018', 'Ağustos 2018', 'Temmuz 2018', 'Haziran 2018', 'Mayıs 2018', 'Nisan 2018', 'Mart 2018', 'Şubat 2018', 'Ocak 2018', 'Aralık 2017', 'Kasım 2017', 'Ekim 2017', 'Eylül 2017', ' Genel', 'DEÜ GÜZEL SANATLAR FAKÜLTESİ ÖĞRETİM ELEMANLARI KARMA…', 'DEÜ COVİD İZLEM MERKEZİNİN BULGULARINI AÇIKLADI', 'JANDARMA’DAN DEÜ’YE ANLAMLI EMANET', 'DEPARK ve İBG GÜÇLERİNİ BİRLEŞTİRDİ', ' Akademik', 'DEÜ’DEN KURAKLIĞA KARŞI AB PROJESİ', 'DEÜ DİŞ HEKİMLİĞİ FAKÜLTESİ GÜZ DÖNEMİNE HAZIR', 'ULUSLARARASI GÖÇ KONFERANSI SONUÇ DEKLARASYONU YAYINLANDI', 'DEÜ TIP FAKÜLTESİ 43. KURULUŞ YILINI KUTLADI', ' Sağlık', 'DEÜ COVİD İZLEM MERKEZİNİN BULGULARINI AÇIKLADI', 'DEÜ’DEN ENGELLERİ SANATLA AŞIYORUZ ETKİNLİĞİ', 'DEÜ’DEN KURAKLIĞA KARŞI AB PROJESİ', 'DEÜ VE AFAD GÜÇ BİRLİĞİ YAPTI', ' Bilim', 'DEÜ’DEN KURAKLIĞA KARŞI AB PROJESİ', 'GÖÇ OLGUSU ULUSLARARASI KONFERANSTA TARTIŞILACAK', 'DEÜ, MADEN ANALİZLERİ İÇİN YERLİ REFERANS MALZEME ÜRETECEK', 'DEÜ DENİZCİLİK TARİHİNE UYGULAMA MERKEZİ İLE IŞIK TUTACAK', 'Anasayfa', 'Haber Arşivi', 'Rektörümüzün Konuşmaları', 'Rektör’den Mesajlar', 'Duyurular', '2017', '2018', '2019', '2020', '2021', 'Web TV', 'Web TV Program Öneri Formu', 'Yayınlar', 'DEÜ Vizyon', 'İDE Dergi', 'Hakkımızda', 'Hakkımızda', 'Basın Meslek İlkeleri', 'İletişim', 'Basında DEÜ', '© 2021 - Dokuz Eylül Üniversitesi - Haber Portalı. ', 'Basın ve Halkla İlişkiler Koordinatörlüğü - Cumhuriyet Bulvarı No:144 Alsancak / İZMİRTel: 0232 412 10 60 - 62 - 64Email: deu.basin@deu.edu.tr']